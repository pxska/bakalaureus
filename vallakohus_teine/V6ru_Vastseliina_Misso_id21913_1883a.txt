
Ette tulli Peter Olesk ja kaibas et temma om hendale sulases lepnü Peter Pihhor ent nüüd ei olle tenistuste tulnu ja ollewat tunnistaja 1. Jakob Tirrul, 2 Hindrik Põld ja 3 Hindrik Makke.

Peter Pihhor üts et meil olli nida kõnneldu et kui perremees koddo tulep sis woi käerahha taggasi wija ja omma tunnistaja Peter Naggel ja Tannil Naggel.

Tunnistaja Jakob Tirrul tunnistas et Peter Ollesk and käerahha ent taggasi tomisest es olle juttu.

Hindrik Põld tunnistas nisamma.

Hindrik Makke tunnistas et kaup saije tettüs nink liga jodus.

Tunnistaja Peter Naggel ütles et Peter Pihhor üttel et kui wanna perremees ei lasse sis to minna käerahha taggasi ent Peter Ollesk üttel et se om sinno assi.

Tannil Naggel ütls et minna ei tija neide kaubast middagi.

Moistet:

Peter Pihhor peap kas tenima minnema ehk aasta palk leppingu perra masma Peter Olleskile.

Se moistmine om §773 ja 774 perra kulutedu ja oppusleht wälja antu.

Kohtumees Peter Prants [allkiri]

Kohtumees Jaan Opar XXX

abbi Peter Kalman [allkiri]

Kirjotaja Jõggewa


