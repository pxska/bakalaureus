
1902 a. Januari kuu 17 päewal ilmusid Wäätsa walla kohtu koosolekule isiklikult tuntud Wäätsa walla liige  Anu Reinu t Mikow ja Aidu walla liige  Jaan Juhani p. Rebene ja palusid kohut aktiraamatusse sisse kirjutada endi allnimetatud suusõnalist rendikontrahti:

§ 1.  Anu Mikow annab Jaan Rebasele oma, Wäätsa mõisa järel olewa "Sepa" talukoha praeguses suuruses ja piirides rendi peale kaheks (2) aastaks, 23 Aprilli kp. 1902 a. arwates kunni 23 Aprillini 1904 a. 

§ 2. Rendiwõtja wõtab rendiandja käest alamal nimetud koha peal olewad ehitused wastu: 1 elumaja rehetuaga, 2 aita ja 1 laut ühe katuse all, 1 köök, 1 küin õues, 1 kelder ja 3 küini heinamaal.

§ 3. Talukoha eest  maksab rendiwõtja iga aasta ükssada kolmkümmend (130) rubla, kahel tähtajal ette, nimelt 1 Septembril 65 rubla ja 1 Septembril 65 rbl. 

Tähendus: Rendiks on enne juba maksetud 25 rubla ja praegu kohtu ees sai maksetud 40 rubla, summa on maksetud 65 rubla.

§ 4. Rendiwõtja on kohustatud täitma kõik koha peal olewad kohused, nagu: teed sillutama, walla tööd tegema walla walitsuse jagamist möda, kiriku ja kooli maksud maksma, niisama ka adra, dessatiini, jaama ja tulekassa maksud j.n.e.

§ 5. Põllumaa pruukimise juures peab tähele panema, et rendiwõtja iga aasta 1/5 jagu rukki all peab.

§ 6. Rendiwõtja kohus on weel :

a) Koha piiri märgid korras pidada, niisama ka eespool nimetud ehitused, ka koha peal olewad aiad ja kraawid, ja

b) koha heinamaad uuest wõsandikust puhastada.

Tähendus: Parandamiseks materjali, peale õlgede, saab rendiwõtja rendiandja käest. Weikesed parandamised, nagu seina aluste sawitamine j.n.e., teeb rendiwõtja täiesti oma kulul.  Kui rendiwõtja tahab, et uus laut peab ehitud saama, siis peab ta, rendiwõtja, selle katuseks 200 kubu õlga andma.

§ 7. Kütiks saab rendiwõtja rendiandja  käest koha pealt hagu ja turwi nii palju, kui tarwis ja sealt kohast, kust rendiandja temale kätte juhatab. Haod korjab ja turwad lõikab rendiwõtja ise. 

Tähendus: Rendiwõtja ei tohi ilma rendiandja lubata metsa raiuda, aga seda ka teistele lubada, waid peab metsa järele waatama. Ka ei tohi rendiandja ise ilma rendiwõtja teadmata koha pealt metsa raiuda, ega midagi sealt ära widada.  

§ 8. Rendiwõtjal ei ole õigust heinu, õlga ega sõnnikut ära wõerandada.

§ 9. Koha äraandmise korral peab:

a) rukki põld külitud olema ja kõrs üles küntud;

b) sõnnik, mis põllule widamata, jäeb ilma tasuta kohale;

c) hooned peawad sellel näol ära antama, kui nad wastu wõetud.

§ 10. Aia puud annab rendiwõtjale rendiandja omalt poolt. 

Anu Mikow ei oska kirjutada, tema palwe peale kirjutas alla

J. Lane/allkiri/

J. Rebane /allkiri/

See mahategemine sai pärast aktiraamatusse kirjutamist pooltele etteloetud ja alla kirjutatud Jaan Rebase enese poolt ja Anu Mikowi eest tema palwe peale Holstre walla liikme Johann Laane poolt.

Eesistuja  J. Käsper/allkiri/

Liikmed 

H. Rass /allkiri/

W. Baunwerk /allkiri/

K. Ruut /allkiri/

Kirjutaja Pommer /allkiri/


