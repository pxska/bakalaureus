
Kaupmees Adam Kaan Kärsalt kaebas, et temal surnud Hindrik Tomsooni käest 26 rbl. 97 Kop. saada, mis tema kätte nõuab.

Ann Palz Hindrik Tomsooni endine lesk oma mehe juures seistes ütles, et tema sellest wõlast ei tea ja arwab et see kõik maksetud peab olema; aga üks tükikene maad olewat kaupmehe Kaani käes pidada olnud, mis peale 3 wakka kartohwlid umbes maha läheb, mis peale Kaan wastutas, et see tük maad 3 aastad tema käes meele hääks pidada olnud. Ann Palz nõuab 5 rbl. aastas - ülepea 15 rbl. selle maa tüki pidamise eest.

Peeter Kripson tunnistas, et Johan Palz on lubanud selle kaupmehe wõla 26 rbl. 97 Kop. ära maksa.

Mõiste: Hindrik Tomsooni warandusest saab 26 rbl. 97 Kop. wälja maksetud Kaani hääks, kellest Summast selle maatüki kolme aasta pruukimise raha 6 rbl. maha arwata on, nõnda et weel Adam Kaanile 8 pääwa sees 20 rbl. 97 Kop. tasuda on.

Mõiste sai kohtukäijatele T.S.R. järel 1860 a. §772-774  kuulutud ja õpus ülema kohtu käimiseks antud, ja ei olnud Ann Palz sellega rahul.


