
1905 a. 24 Märtsi kp ilmusiwad kohtu koosolekule kohtule isiklikult tuntud Tõnis Tõnise p. Handschmidt ja Jaak Mihkle p. Tohterberg, mõlemad Kirna walla liikmed, ja palusiwad kohut akti raamatusse sisse kirjutada endi suusõnalist allnim. lepingut:

§ 1.

Handschmidt rendib oma "Rätsepa" talukoha Tohterbergile kolme aasta peale, 23 Aprillist 1905 a. arwates kunni 23 Aprillini 1908 a.

§ 2.

Rendiandja annab rendiwõtjale peale Kirna mõisa järele olewa "Rätsepa" talu krundi; 19 dess. suur, pruukida: elumaja rehetuaga ja talliga, 2 lauta ühe katuse all ja 1 ait (teine ait jääb rendiandjale  pruukida).

§ 3. 

 Talukoha eest maksab rendiwõtja kuuskümmend wiis /65/ rubla aastas kahel tähtajal ette, nimelt 1 Märtsil 32 rbl 50 kop. ja 1 Septembril 32 rbl 50 kop.

§ 5. 

Rendiwõtja on kohustatud koha teeosad sillutama ja walla tööd tegema.

§ 6.

Kõik koha maksud, peale mõisa wõla ja Kreditkassa wõla intresside ja kiriku maksu, maksab rendiwõtja.

§ 7.

Põllupruukimise juures tuleb seda tähele panna, et 1/6 põldu kesa all on.

§ 8.

Rendiwõtja kohus on koha piiri märgid ja rajad korras pidada, niisama ka § 2 nim. ehitused korraspidama.  Parandamise materjali, peale õlgede, annab rendiandja. Weiksed parandamised teeb rendiwõtja ka omal kulul. Ka aiad ja kraawid peawad korras olema, aia parandamise materjali annab rendiandja.

§ 9.

Ilma rendiandja lubata ei ole rendiwõtjal õigust koha peal saadud heinu, õlga ja sõnnikut ära wõerandada. 

Täh. Wäljaspool kohta saadud õled ja heinad wõib rendiwõtja müia, aga sõnnikut ei mingil tingimisel.

§ 10.

Rendiwõtja wastutab rohu aia puude ja põesaste alles- ja korrasolemise eest.

§ 11.

Kütti muretseb rendiwõtja ise oma kulul wäljaspool kohta.

§ 12.

Koha äraandmise juures tuleb tähele panna:

a) et 1/6 osa põllust peab rukki all olema, kus peale 2 kotti kunst sõnnikut on külwatud.

b) sõnnik, mis põllule ei ole weetud, jätab rendiwõtja kohale ilma tasuta.

§ 13.

Kui rendiwõtja koha enne rendiaja lõppu ära müib, siis jääb koht rendiwõtjale wiimasel aastal ilma rendita. 

Rendiandja

Hanschmidt /allkiri/

Rendiwõtja

J. Tohterberg /allkiri/

See leping on pooltele etteloetud ja nende poolt alla kirjutatud. 

Kohtu Eesistuja   H. Mardo /allkiri/

Liikmed 

H. Toppa /allkiri/

 M. Tuimann /allkiri/

Kirjutaja Pommer /allkiri/


