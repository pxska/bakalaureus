
Jakob Tiislar kaebas, et Karjused Daniel Tootsi, Peeter Saks ja Kusta Sandre tema oina ära tapnud ning liha ära pruukind ning nõuab 6 rbl. 

Daniel Tootsi 17 1/2 aastad wana Adam Matsoni juures olles wastutas kaebtuse peale, Peeter Saks olewat oinale pähe löönud ja teda palunud, et tema oina ära tapaks, mis peale tema seda ka teinud ja naha endale wõtnud; liha on Peeter Saks endale wõtnud.

Peeter Saks 13 aastane ütles kaebtuse peale Adam Matsoni juures olles, et Daniel Tootsi olewat oinale pähe löönud, wäitsega kõri maha lõiganud ning ära nülginud; liha ja nahk on Daniel Tootsi kätte jäänud.

Kusta Sandre 10 aastane ütles Adam Matsoni juures olla nõndasama wälja, kui Peeter Saks.

Kohtumees Kotta Piir andis protokolli, et Peeter Saks eestotsa tema wasta seda asja salanud.

Mõiste: Daniel Tootsi maksab 2 rbl. ja Peeter Saks 2 rbl. Jakob Tiislarile kahjutasumist ja saab 24 tunniks esimene kinni pantud.

Mõiste sai kohtukäijatele kuulutud eestkostjatega.

Peakohtumees: Peeter Kripson XXX

Kohtumees: J Kiljak &lt;allkiri&gt;

Kohtumees: Jaan Ottan XXX

Kohtumees: K. Piir XXX

Kohtumees: P. Pedosoon XXX

Kirjutaja: Chr Kapp &lt;allkiri&gt;


