
Ette tulli Andre Põld ja kaibas, et Tema om Tannil Naggel ja tema esaga ütte soo perrast lepnu, et tema lõiganu sest soost kraawi ja Tannil Naggel lõikab omast tükkist läbbi, et seda põllus tetta ja pääle selle olli ütte lumpi perrast lepitu, et Tannil Naggel lõikab selle eest omast maast kraawi läbbi, et tema seda wõis põllus tetta, ent kümme aastad om tema ootnu, ent ei ole mitte saanu ära tettus, ent tema om oma leppingu täütnu ja päälegi om Tannil Naggel weel sinna lompi rohkemb wet lasknu ja nüüd nõud tema, et Tannil Naggel lases see kraaw, mis küla om lõiganu, wallale ja tema ka omast maast leppingu perra kraawi läbbi lõikas.

Tannil Naggel wastud kaibuse pääle, et tema om nüüdse kraawi ka tõiste käändnu, et sinna lompi mitte ennamb wet ei lää. Ka om tema tahtnu leppi Andre Põld'ga ent see om pandnu kraawi kinni ja om üttelnu, et see jääb wiimse päiwani kinni ja selle kinni pandmise perrast om 3 peremeest kahjo saanu.

Mõistus:

"Et neil henda wahel leppingut ei ole saanu ja Tannil Naggel omast maast kraawi om lõiganu ja Andre Põld oma maa pääl kraawi om kinni pandnu sis jääb kõik se kaibus tühjas ja egal üttel jääb oma maaga õigus tetta, nii kui tema arwab."

Se kohtu mõistus om §773 ja 774 perra kuulutedu ja oppusleht wälja antu.

Pääkohtumees K. Lõhmus [allkiri]

Kohtumees T. Pilt [allkiri]

Kohtumees Jaan Oppar XXX

Kirj. asemel R. Normann


