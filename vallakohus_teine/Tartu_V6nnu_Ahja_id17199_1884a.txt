
Jaan Jürgenson kaebas Adam Matsoni juures seistes et Kusta Kilk tema kübara peast ära wõtnud ja oma kübara temale pääha pandnud; kui tema sellega kodu hakanud tulema, olewad Kusta Kilk temale tee pääl järele tulnud ja teda neli korda löönud nonda et tema 2 korda maha kukunud nink nõuab 28 rubl. waluraha.

Kusta Kilk Krimanilt wastutas kaebtuse peale: Jaan Jürgenson olewad pulmas tema kübara naela otsast ära wõtnud ja sellega ära tahtnud mina mispeale tema järele jooksnud ja kübara käest ära wõtnud, aga kaibajad ei ole tema mitte löönud.

Joosep Lilo tunistas: Kusta Kilk ja Jaan Jürgenson olewad pulmas henda wahel kübarad wahetanud; Kusta Kilkil on parem kübar olnud.

Hindrik Rästas tunistas: Kusta Kilk olewad pulmas Jürgensoni kübara pääst ära wõtnud ja omaa asemele pandnud; pärast aga, kui nemad ära tulnud, olewad Kilk järele jooksnud ja Jürgensoni pääst oma kübara ära wõtnud, teda neli körda lüies nõnda et see 2 korda maha kukunud.

Mari Muuga tunnistas, et Kusta Kilk neile järele jooksnud Jaan Jürgensoni pääst kübara ära wõtnud ja teda 4 korda löönud nõnda et see 2 korda maha kukunud.

Moiste: Kusta Kilk pean 2 rubl. 8 päewa sees Jaan Jürgensoni hääks walluraha maksma.

Peakohtomees: Peter Kripson XXX

Kohtomees: P. Hindrikson XXX

Kohtomees: K. Wossmann XXX

Kohtomees: K. Iwanthal XXX

Moiste sai kohtokäijatele kuulutud ja ei olnud nemad sellega mitte rahul mis pääle appellationi leht wälja anti.

Kirjutaja Ch Kapp &lt;allkiri&gt;

23 Januaril Kihelk kohto Sisse saadetud.


