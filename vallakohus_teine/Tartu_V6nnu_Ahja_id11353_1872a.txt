
Sell sammal päiwal piddi Kusta Päiw omma Weski Ostmisse Kontrakti ja Tunnistagid Karl Kohler ja Adam Tölksepp sia tooma, Päiw ettekutsutud ja Ostmisse Kontraktid küssitud ütles, et temma om tedda koddo unnetano, Tunnistaja Kohler ja Tölksep kah ei olle tulnu, neide Assemele olli agga Tunnistajast tulnu: Jürri Kroon, kea Kusta Päiwa käest Walgeso Weski Maad om hindale rentinud ja ütles Kuulno ollewad, et Heideman ja Päiw ollewad könnelnud, et se Weski Tamm peab katte õppinud Möldrida läbbi ülletakserritud saama, Kohtomes Jakob Hanson, kea nimmetul korral kah sääl om olnu, ütles, et temma sest mittemiddagi ei olle kulnu.

Heidemann, kea Walka Linnast sia Kohto ette tämba piddi tullema, pallel üllestähendada, et temma Päiwa perrast, kea mitte Ostmisse Kontrakti ja kaj Tunnistagis ütten ei olle toonu, opis ilma asjanda om sia tulnu.

Sai moistetud: Kusta Päiw peab tullewa Kohtopäiwas sel 22. Juni Kup. se Ostmisse Kontrakt ja nimmetud Tunnistajad Kohler ja Tölksep ütten tooma, ni kui ei kah Kohler siss samma sia peab tullema.

Se Moistmine sai §772 &amp; 773 jarrele kalutud.

Peter Kutzari XXX Jakob Hanson XXX Jaan Tennosar XXX

Josep Koor XXX


