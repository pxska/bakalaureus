
Kaebaja Maria Trei, Herma tütar Annialt kaebab, et tema olla Saunja weski perenaest ühe aasta teeninud, aga mitte kauba järel palka saanud, sest peale riide kauba lubanud perenaene Katharina Lutter temale 15ne rublalise poipalito osta, aga aasta lõpul toonud perenaene tale palito, mis olla pruugitud ja ei passida tema selga.

Kaebataw Katharina Lutter tõendab, et ta ei olla kauba juures mitte palito hinda määranud. Ta on tale palito toonud, mis 14 rbl. maksab, mida Maria Trei ei ole wastu wõtnud, ta on tale 8 rbl. raha pakkunud, aga Trei nõuab 15 rbl. palito asemel. Lutter kinnitab, et ta üle 8 rbl. mitte üks kopik ei maksa, sest kui ta on kaupa teinud kuulnud seda pealt Annialt Tüha Jüri ja Jagalast Jüri Wäljak.

Kohus nõuab neid järgmiseks kohtupäewaks uuesti ette ja saab need ülesantud tunnismehed nende walla politseide läbi seie kohtu ette nõudma, nii sama ka Maria Trei tunnistajat Ann Leppa.


