
Ette tulli Tannil Lyra ja kaibas et Hindrik Kuk temma walla maja ehhitamise rahha 26 Rbl. kinni pandnu mes temma wallawalitsuse käest töö eest piddi sama, nink pallep kohhut sedda asja selletada.

Hindrik Kuk ütles et sedda rahha tullep pool minnole sest meije olleme se töö üttes lepnü ja olleme kiik ütten tennü.

Wanna wallawannemb Ado Pilt tunnistas et mõllemba Tannil Lyra ja Hindrik Kuk omma se tää ütte lepnu nink omma mõllemba podratsniku ollnu ent kuis nemma omma päiwi perra tennü sedda minn ei tija. Wöörmündre Peter Erik tunnistas ka et Tannil Lyra ja Hindrik Kuk omma mõllemba se töö ütte lepnu.

Kohtumees Michel Uggur om kuuldnu kui Hindrik Kuk nõudnu enne 8 Rblat henda wahhel.

Ado Pilt ütles et 1 rula peas Hindrik Kuk peas 1 rubla weel ülle 8 rubla sama se om temma assi ütsinda salwe töö eest.

Moistet:

Tannil Lyra saap sedda rahha 17 Rbla ja Hindrik Kuk saap 9 Rbla. Se moistmine om §773 ja 774 perra kulutedu.

Pääkohtumees A. Wähhi [allkiri]

Kohtumees K. Lõhmus [allkiri]

Kohtumees Peter Kallman [allkiri]

Kirjotaja Jõggewa

Protokoll wälja sanu sel 11 Webr 1881.


