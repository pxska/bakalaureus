
Kaibas Kusta Annow, et Jürri Kries, kea Mustamoisa Karjus, om lasknu ommi Ellagidega temma Kaera Nurme ärrasööta, näudis kahjutassumist 10 Wakka Kaero.

Kohtomees Peter Kutzari olli sedda Kahju ommal ajal üllekaenu nink läudnu, et Kusta Annowil enneki 7 1/3 Wakka kaero om kahju saanu.

Jürri Kries ettekutsutud ja küssitud, ütles wälja, et temma küll Karjus om, olli agga toss Oeses Karja Wahtimist se Rein Erne kätte andnu ja se sedda nimmitud Kahju lasknu tetta.

Rein Erne ettekutsutud, ütles, et temma ei olle tahtnu sedda KarjaWahtmist Oeseks Jürri Kriesu Sundimisse perra hinda päle wötta ja olli tolle perrast Rentnik Johannsonile üttelnu, et Jürri lähhap karja mant ärra ja temmast, Reinust, ei sawad Wahti, ja olli siss Rentnik Johanson üttelnu, et Rein ei pruki Wahti, jobba Jürri wastotas kui Kahju sünnib.

Rentnik Johannson ettekutsutud, ütles, et Rein ei olle temmale sest middagi üttelnu, nink Jürri es tohhi ilma temma, Rentniko, lubbamist hulga karja mant , umbes 70 pead, Oeseks ärra minna.

Rein Erne Rentnik Johansoniga wastsest Suud Suud wasta sissekutsutud, pallel Rein andiks, et temma wölsnu olli, et temma Jürri Karja mant Ärraminnekid Rentnik Johansonile olleks üttelnu. 

Sai moistetud: Jürri Kries peab 3 2/3 Wakka Kaero ja Rein Erne peab 3 2/3 Wakko Kaero Kusta Annowile Kahjutassumiseks nella Näddali perrast ärramaksma.

Se Moistminne sai §772 &amp; 773 perra kalutud.

Peter Kutzari XXX Peter Akkert XXX Jaan Tennosar XXX Widrik Harkmann XXX 

Josep Koor XXX


