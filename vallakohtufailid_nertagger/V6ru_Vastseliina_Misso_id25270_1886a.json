{"text": "\nEtte tulli Ann Ulas mansaisja olli Peter Ullas nink kaibas, et Mari Talmar olewat teda trotznu et tema käüwat koolmeistri ussi maha murdman ja selle sängi laotaman ja käüwat ka ööd ja päiwa koolmeistrid nekma ei pidawat koolmeistrid sukkugi rahul nüüd nõwwab tema et Mari Talmar peab se tõttes tegema et tema seda om tennu, kui ei sa tõttes tetta, sis peab tema sääduslikult trahwitus saama. Tunnistaja omma Jaan Lang ja Josep Jürison.\n\nMari Talmar, mansaisja olli Michel Talmar nink wastud, et tema ei ole midagi kõnelnu mis Ann Ulas om kaiwanu ei tija ka sest midagi.\n\nTunnistaja Jaan Lang tunnist, et Mari Talmar olewat kõnelnu rahwale et An Ulas läts koolmeistri poole  murd usse maha ja lännu tarre ja pillnu kõik koolmeistri kotti wälja ja otsnu ütte ilusa kotti säält tõisi seest wälja mis perrast se jut olli. Josep Jürison tunnist niisama.\n\nMõistedi:\n\n\"Mari Talmar lääb kogokonna türmi 12 tunnis selleperrast, et tema niisugutsid tühje jutte kõneles ommi lähembide wasta.\"\n\nSe kohtu otsus om §773 ja 774 perra kuulutedu ja oppus leht wälja antu.\n\nPääkohtumees K. Lõhmus [allkiri]\n\nKohtumees T. Pild [allkiri]\n\nKohtumees Jaan Oppar XXX\n\nKirjotaja asemel P. Normann\n\n\n", "meta": {}, "layers": [{"name": "flat_ner", "attributes": ["nertag"], "parent": null, "enveloping": null, "ambiguous": true, "serialisation_module": null, "meta": {}, "spans": [{"base_span": [12, 20], "annotations": [{"nertag": "PER"}]}, {"base_span": [36, 47], "annotations": [{"nertag": "PER"}]}, {"base_span": [64, 75], "annotations": [{"nertag": "PER"}]}, {"base_span": [268, 279], "annotations": [{"nertag": "PER"}]}, {"base_span": [409, 418], "annotations": [{"nertag": "PER"}]}, {"base_span": [422, 435], "annotations": [{"nertag": "PER"}]}, {"base_span": [438, 449], "annotations": [{"nertag": "PER"}]}, {"base_span": [466, 479], "annotations": [{"nertag": "PER"}]}, {"base_span": [527, 535], "annotations": [{"nertag": "PER"}]}, {"base_span": [583, 592], "annotations": [{"nertag": "PER"}]}, {"base_span": [605, 616], "annotations": [{"nertag": "PER"}]}, {"base_span": [643, 650], "annotations": [{"nertag": "PER"}]}, {"base_span": [819, 832], "annotations": [{"nertag": "PER"}]}, {"base_span": [863, 874], "annotations": [{"nertag": "PER"}]}, {"base_span": [1070, 1079], "annotations": [{"nertag": "PER"}]}, {"base_span": [1101, 1108], "annotations": [{"nertag": "PER"}]}, {"base_span": [1130, 1140], "annotations": [{"nertag": "PER"}]}]}]}