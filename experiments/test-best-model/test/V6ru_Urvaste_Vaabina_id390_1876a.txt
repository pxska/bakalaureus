
Kulli Marri Puura kaibas sisse et sel minewä talwel ommawa poissi tedda keriko tee pääl hobbiste jalgo alla ajanu nink om pääle tolle kawwa haige olno nink om temmäl ihhoterwis ärrä rikkotud   . Poisi ommawa olno Peeter Tammemäe, Peeter ja Kusta Kolga, Hens Rehkli, Ernitz Herrman nink Wannast Anz moisast Linnert Junn, Samul Ragguli ja Isak Zimmer 

Peeter Tammemäe ütleb et Kusta Kolga ollewa Marri Puurad hobbusse jalgo alla ajano.

Kusta Kolga ütleb, et temma es tijä middagi nink ülle ajamist nänno es olla

Hans Rehkli ütleb et Marri Puura ollewa järwe pääl maan olno nink temma hobbune on joosuga ülle länno.

Peeter Tammemäe ütleb (teistkorda) et temmä middagi nänno es olles, sest temma ollewa een soitno.

Rein Kolga ütleb et temma on ennegi kuulno kui üts naisterahwas maan om rööknu. Hans Rehkli, Rein ja Kusta Kolga ollewa ütte saaniga soitno.

Linnert Junn ütleb et nänno ei olle, kes Marri Puurad mahha om ajano. Kusta Kolga ollewa een soitno, siis Peeter Tammemäe ja pääle tolle Linnert nink neda eddasö. Samul Raggul ja Isak Zimmer ütlewä et Kusta Kolga ollewa Marri Puurad hobbusega mahha ajano, sest Kusta Kolga ollewa neist mööda ajano.

Moistetud sai

Need üllewan nimmetedu poissi peawa egga üts Marri Puura hääs 30 kop nink waeste ladikohe trahwis rutto soitmise perräst 20 kop. 2 näddalo sissen ärrä massma nink   Peeter Tammemäe, Kusta Kolga, Ernitz Herrmann, Linnert Junn, Samul Raggul ja Isak Zimmer üllopä kokko Marri Puura hääs 1 Rb 80 Kop. ja waeste ladikohe 1 Rb 20 Kop.

Päkohtomees Mihkel Kolga xxx

Kohtomees Peeter Jaanimäggi xxx

d Jaan Wenzli xxx

Kirjotaja W. Ackel


