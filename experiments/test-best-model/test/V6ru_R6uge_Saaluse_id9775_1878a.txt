
Ette tulli Peter Leoski naine Katri nink kaibas, et temma poig jooskno temma manno ikkoga nink üttelno et J Jassik ollew pesno, sellepäle länno temma Jaak Jassiko manno nink küssino mesperrast temma last pesno, ent J.Jassik üttelno kas sinna to küssija ollet, nink tõugano tedda kats kõrd sellepäle olno temma mitto päiwa haige, kelle päle Tohtri Kiwi tunistus.

Ette kutsuti Jaak Jassik nink loeti eenseiswa kaibus ette ent temma ütles et ei olle mitte Katri Leoski poiga pesno, ent se pois ollew temma ree sissest malga wälja tõmmano ja temma  käskno taggasi wija ent pois joosno tarre nink temma länno perra, pois tükno sängi alla, ent temma üttelno kui sinna wälja ei tulle ja sedda malka taggasi ei wi sis minna wõtta piidsa, sis tulno pois wälja nink jooskno usses wälja Emma manno. Sellepäle tulno Katri Leosk (poisi Emma) nink tedda sõimama ja tükno tälle lähhembale ent temma üttelno kül et minne ometi ärra ent Katri Leosk ei olle mitte ärra länno, nink sis wimate om temma tedda hendast ärra tõugano.

Jaan Russ andse tunnistust et Katri Leosk tulno kül Jaak Jassiko manno nink sõimano ja sisom Jaak Jassik tedda hendast ärra tõugano.

Kohtomõistus: Kunna nüüd Jaak Jassik Katri Leoskit om tõugano kunna wimane omma poja perrast perra küssima länno, nink selle tõukamisse perrast haige olno, mes Tohtri täht tunnistab, mõista meije et Jaak Jassik massab 1 (üts) rubla Katri Leoskille, ja 1.(üts) rubla trahwi kog. konna Ladikude.

Se kohtomõistus sai kohtonkäüjile kuulutedus nink §773 ja 774 Tal.säd.ram. 1860.a. ärra selletedus mes oppust andwa suremba kohton käümissest, ent kohtonkäüja es olle sellega rahhul nink wimate saije neile ka §881. perra se trükkito oppuse leht wälja antus.

Päkohtomees Jürri Waldmann XXX

Kohtomees Tannil Oinas XXX

Kohtomees Tannil Purge XXX

Kirjotaja /allkiri/


