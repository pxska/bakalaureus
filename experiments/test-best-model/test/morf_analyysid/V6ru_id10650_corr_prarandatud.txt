Ette tulli Jaak Jassik nink kaibas, et temma karjamees Jaan Rusche ei olle omma ammetit mitte täitno, nink ei kuulno mitte mes temma tetta käskno nink wimate paggeno tenistussest ärra. Ette kutsuti Jaan Rusche nink loeti eenseiswa kaibus ette, ent temma ütles ollew kiik täitno mes temma kauba sissen olnoent Jassik ollew käsknotedda ka lambid sööta, mes neil ei olno leppito nink ütles kondrathi ärra kaddono ollewat, nink wimate ei olle ka Jassik tälle mona andno ja täl ei ollew middagi ennamb süwwa ollno, kunna täl kül ei olno mona teenito, ehk Jassiko käest sada, nink Jassik lubbano 17 joont kartohwlid nink ka 2 lamast ülle talwe piddada, ent ennegi sano 6 joont kartohwlit nink 1 lammas om ülle peeto. Ent J. Jassik ütles et om leppito olno 1 lammas ülle piddada, nink ka nii paljo joont kartohwlid kui wannal karjamehhel om olno nink et Jaan Rusche kiik moon ollew sano mes om leppito nink 1½wakka Rükki nink liggi 1½ wak keswi ette sano. Peter Leosk andse tunnistust et Jassik om käskno J.Ruschet minna lambile haino ette wija ent Rusche ei olle länno, sis om Jassik üttelno kui sinna mitte minno sõnna ei kule sis tulle peame rehnung nink sis wõit sinna ärra minna. Soldat Tannil Kõrbe tunnistas et temma ei tedwat middagi Jassiko nink Rusche asjast. Kohtomõistus: Kunna nüüd Jaan Rusche mitte J.Jassiko sõnna ei olle kuulno peap temma 2 Rbl trahwi masma 2 näddali perrast kogokonna ladikude, nink et J.Jassik tälle mitte mona ette ei olle andno kunna tal middagi süwwa ei olle mõist kohhus tedda Jassiko mant lahti. Se kohto otsus sai kohton käüjile kuulutedus nink § 773 ja 774. Tal. säd. ram! 860. a. ärra selletedus mis oppust andwa suremba käümissest, ent Jaak Jassik es olle sellega rahhul tolleperrst et temma mitte kahjotassomist es sa ehk et mitte Rusche temma mano tenistuste es mõisteta, ent Jaan Rusche olli selle mõistmissega rahhul nink wimate sai neile ka § 881. perra se trükkito oppusse leht wälja antus. Päkohtomees Jürri Waldmann XXX Kohtomees Tannil Oinas XXX Kohtomees Tannil Purge XXX Kirjotaja / allkiri / Copia wälja kirjotet Keisr. VI Kihl. Kohtule. 