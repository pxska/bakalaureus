Ette tulli Wõrrolt Rudolf Karlson nink kaibas et ollew ostno minewa süggise Tannil Oina käest hainakuhja, nink om Maddis Waldmanni läbbi saatno 2 Rbl käerahha ent temma ei ollew haino mitte sano nink nõudis omma käerahha taggasi, nink ka käügi eest 1 Rbl päiwa eest. Ette kutsuti Tannil Oinas nink loeti eenseiswa kaibus ette ent tema ütles et ollew Rudolf Karlson kül kaubelno temma käest hainakuhja ent lubbano sedda 2 näddali perrast ärra wija nink wimate ei olle sugguni perra tulno sis om tema länno Wõrro nink üttelno Rudolf Karlsoni emmale kunna Rudolf mitte ei olle koddun olno misperrast hanole perra ei tulle ent R Karlsoni emma üttelno et neile ei ollewat ennam tarwis, sis ei sano temma ennamb haino ärra müwwa nink sano tolleperrast kahjo ja wimate om neid haino essi ärra widdano nink nõudis kahjo tassomist 6 Rbl. Maddis Waldmann andse tunnistust et Rudolf Karlson lubbano sis kui ta käerahha saatno 2 nädali perrast haino ärra wija. Kohtomõistus: Kunna nüüd Rudolf Karlson mitte Terminil haino ei olle ärra wino kaotap temma käerahha. Se kohto mõistus sai kohtun käüjile kuulutedus nink § 773 ja 774 Tal. säd. ram. 1860. a. ärra selletedus mis oppust andwa suremba kohton käümissest, ent Rudolf Karlson es olle sellega rahhul tolleperrast et käerahha taggasi es mõisteta, nink Tannil Oinas tolleperrast et temmale kahjo tassomist rohkemb es mõisteta kui ennegi käerahha nink wimate sai neile § 881 perra se trükkito oppusse leht wälja antus. Päkohtomees Jürri Waldmann Kohtomees Tannil Purge Abbikohtomees Jakob Kõiw Kirjotaja / allkiri / 