Kahkwa kog. kohtu een sel 10 Junil 1868. Kaiwas Peep Simmulmani naine Wijo, et temmal om pöningilt 4 zirpi ärra kaddunu ja neljapäiw om temma üts neist kaddunust zirpest Peter Kristuwingi tütriku käest kätte saanu, sis om P. Kristuwingi naine temale ülles tarre perra tullu ja tedda pesnu 3 kõrd wassikuga lönu ja sängi wasta tõuganu nink Wijo om kaits päiwa aige ollu. Ette tulli Peter Kirstuwingi naine Lotta ja ütel, et temma om omma zirpi perra ülles tarre lännu, mes Wijo om temma tütriku käest ärra wõtnu, sis om Wijo zirpi katski murdnu ja temmale sälga wisanu. Se pääle om Lotta Wijo rätti pääst ärra tõmanu, sis om Wijo temmale iks russikitega sälga pesnu. Ette tulli Peter Kristuwing ja ütel, et se tema zirp om ollu mes Peep Simmulmani naine oma ärra wõtnu ja sel zirpil middagi märki külle ei olle. 8 aasta eest ostetu ja lödu ammastega. Tunistaja Josep Krigoland ütel, et tema om nännu kui Peter Kirstuwingi naine on Peep Simmulmani tarre tullu ja P. Simmulmani naise käest zirpi kisnu ja P. Simmulmani naine ei olle zirpi andnu. Sis om ärra lännu ja perrast om P. Kristuwing jälle tullu ja tõrrelnu ja ütelnu, kuis sina tohhit minnu zirpi ärra wõtta. Tunistaja Jaan Wõikman ütel, et tema om nännu, et Peter Kristuwing ja P. K. naine omma Pep Simmulmani naisega kögi treppi pääl tõrrelnu ja Petrel om nui käen ollu ja treppi wasta kopputanu ja kui om ärra lännuwa, sis om Peter Kristuwingi naine Peep Simmulmani naise pääst rätti tõmmanu. P. Simmulmani naine om rätti kinni piddanu, sis om P. K. naine käe pääle lönu. Kohhus mõist, et Peter Kristuwing ütel, et temma zirpil middagi märki küllen ei olle ja ommeti zirpil 3 risti pää küllen olli, ei olle se zirp mitte P. Kristuwingil ja jääb Peep Simmulmani ommas. Ja se eest, et P. Kristuwing ja naine om ütte rassejalla naist visnu ja ka nuijaga ärkitanu jääb Peter Kristuwing 15 witsa lögi ja peawa se P. L. naise rätt ka kätte andma. J. Rämman P. Urgand J. Parmson 