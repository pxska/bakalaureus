
Ette tuli Peter Pilt ja kaibas et Peter Pranz ollewat temma käest hobbese ostnu 14 Rbla eest nink 5 Rbla ärra masnud ja 9 Rbla katte näddali päle wõlgu jänu ent et nüüd weel ärra masnu ei olle, sis pallep kohhut se 9 Rbla temmäle wälja moista.

Peter Pranz ütles et meil olli kaubelda et tõisel ehk kolmandal päiwal hobbene taggasi wija nink weije tõisel ja kolmandal päiwal hobbese taggasi ent temma es wõtta ennamb taggasi nink minna mõije sis se hobbese ärra 6e rubla eest ladu pääl ärra nink minna es saa selle perrast se 9 Rbla sest et se hobbene es olle sedda wäärt.

Tunnistaja Karl Wind ütles et neil olli kül nida kaubeldu et Peter Pranzu hobbene olli ärra warrastedu sis temma häddaga ostis nink üttel et kui minna peas om warrastedu hobbese kätte sama, sis wõttab sinna omma taggasi.

Jaan Tirrul tunnistas et tema ei olle selle leppingu man olnu.

Peter Pranz ütles et minna saije omma warrastedu hobbese kätte tõisel päiwäl nink weije ka sis Peter Pilti hobbese taggasi.

Peter Pilt ütles et minna käwwe kül omma hobbest taggasi otsman ent minnul es olle se 5 Rbla ütten taggasi anda.

Moistet:

Peter Pranz peap 9 Rbla 2te näddali perrast Peter Piltile wälja masma.

Se moistmine om §773 ja 774 perra kulutedu ja oppusleht wälja antu.

Pääkohtumees K. Lõhmus [allkiri]

Kohtumees Peeter prants [allkiri]

Kohtumees Jaan Oppar [allkiri]

Kirjotaja Jõggewa


