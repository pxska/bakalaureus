
Ette tulli Mai Kalmann, mansaisja olli Peter Lange ja kaibas et Michel Härm ollewat temmale 100 Rbla wõlgu ja pallep kohhut sedda temmale wälja moista. Se wõlg ollewat sanu arwata 13 aastat taggasi lainanu 5 Rbla, tüttär 1 aasta teninü se om 5 Rbla, protsentis massa 15 Rbla Andre Fluss masnud Mai Kalmanni rahhast 17 Rbla protsentis Michel Härma eest. 26 Rbla hobbese osta. 10 Rbla jälle protsentis massa, nink weel 10 Rbla protsendis haina kuhja andnu 6e Rbla eest nink weel mes mitte melen ei ollewat.

Michel Härm ütles Mai Kalmann om minnole weel 2 Rbla wõlgu ent minna ei olle temmale suggugi wõlgu se om jo kiik 3 aastat taggasi kiik ärra seletadu nink sedda 5 Rbla ei olle minna lainanu, karjuse palk olli 3 Rbla nink se om nüüd weel wõlgu, 15 Rbla ei olle wõtnu, 17 Rbla olle wõtnu ja se om ka mastu, 26 Rbla om ka mastu nink ennamb ei olle wõtnu nink hain kuhja eest om ka wälja mastu nink arwata 3 aastat taggasi sis kõnnelimi nink Mai Kalmann küsis minno käest kui temma 14 aastat minno pool olli ellanü, et kas sinna ollet sellega rahhul mes sinnul minnoga teggemist om et minnol ennamb sinno käest middagi mist ei olle nink nink minna ütli kui sinna ollet rahhul sis olle ka minna rahhul nink nida selletimi kiik ärra ja sedda woip tunnistada Hindrik Toll ja Marri Luik et Mai Kalmann ka neile om  kõnnelnu et meil kiik ärra om seletedü.

Otsus:

Tunnistaja Hindrik Toll ja Marri Luik ette kutsuda.

Pääkohtumees A. Wähhi [allkiri]

Kohtumees K. Lõhmus [allkiri]

Kohtumees Mihel Ugur [allkiri]

Kirjotaja Jõggewa


