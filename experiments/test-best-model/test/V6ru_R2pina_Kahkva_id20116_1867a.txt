
Kahkwa kog kohtu een sel 24 April 1867

Mõisa wallitsusse kaibusse pääle et Reppastmäe mõtsawahhi Pergi alt om 39 torest peddajat ärra warrastut ja nõuwab mõtsawahhi käest neid wargit perra.

Ette tulli Daniel Perg ja ütel et temma ei olle se kõrd kottu ollu, kui ne peddaja om ärra warrastut ja tunnistaja kes sedda asja peawa teadma omma:

1. Mikka Hamkow

2. Iwwan Hamkow

3. Petra Palkow

4. Karli Kimmi

1. Tunistaja Mikka Hamkow ütel, et temma neist peddajist middagi ei tija ent üts jaggu mes Kisselauwa Saaren om raodu ollu om temma D. Pärgile ütelnu, et sääld raodu olli ja Hõdu Petra om sääld raggunu ja Krissa om ka ütte toonu.

2. Tunnistaja Iwwan Hamkow ütel, et team ka neist 39. peddajast middagi ei tija ennegi Petra Palkow om Kisselauwa Saarest ütte peddaja raggunu. Ja Iwwan ütel, et Daniel Perg ei olle temmale mitte ütelnu, et temma olles piddanu säält perra kaema, sis kui D. Perg Tartun käüwe ennegi. Kõiwo puid om käsknu perra luggeda.

3. Tunistaja Petra Palkow ütel, et kui tema om tõrwasit raggunu, sis om leidnu et 8 peddajat ollu ärra raodu ja jälle Orrawa poole pääle lännu, se om sis ollu kui mõtsawaht Tartun käiman ollu ja ütte peddaja om temma kül Kisselauwa Saarest raggunu ja P. Palkow ütel, et Mikka Hamkowi naine oma wenne poole pääle sõnnaga lännu teda andma, et mõtsawaht koddu es olle, sis om säält 6 hobbesega tulluwe mõtsa puid wargile Zea mäele. Sedda olles temale ütelnu Kusma poig Marge Järwepa küllast.

Mõtsawaht Daniel Perg üttel, et ne peddaja mes Pahha oja werest raodu om, neid om Nitsiku kõrtsimees raggunu, et ne omma kuiwa olluwa. Nitsiku kõrtsimees Karl Tensing ütel, et temma om 2 tükki kuiwi peddasit Puhhaoja werest toonu om Daniel Pergi lubbaga toonu.

Tõiste mõtsawahte ütelmise perra, et neid kuwe peddajit ei ollegi arwu sisse arwatu Mikka Hakow ütel, et temma naine ei olle mitte Järwepa küllan sõnnaga käinu, ent Petra Palkow om Järwepa Kusma pojale Margele ütte ööga 5 rubla eest puid mõtsast müinu.

Daniel Perg ütel et Karl Kimmi om temmale ütelnu, et kui mõtsawaht Daniel Perg Tartun käiman ollu, sis om Petra Palkow omma sullase Iwwaniga wasta tullu ja pirru puud 3 hobbesel pääl olluwa.

Iwwan Hamkow üttel, et ennege 2 hobbest om ollu ja se om Tõnnis Oinlengi tallitamine ollu.

Et kohtu otsust ennamb ei otsita jäis see asi poolele


