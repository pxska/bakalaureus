
Tulli koggokonna kohto ette Mando tallo perremees Josep Jürgen ja räkis, et temma ollewa hommiko sel 11 mal Julil omma tütruko Anno Siim lakkast kella kolme aeg surnud leidnud ja selle peale ollewad temma omma poisi Tawet Ollewi käest teada sanud, et ösel külla poisid Josep Schmidt ja Mart Joost ollewa lakka tütruko jure läinud.

Tawet Ollew tulli ette ja räkis, et temma maganud lakkas, siis tulnud Josep Schmidt ja Mart Joost lakka ja ärratanud tedda üllesse ja siis läinud isse ärranis ja räkinud kahhekeisi ja selle peale läinud Mart Joost lakkast mahha ja temma Tawet Ollew tulnud ka mahha ja läinud kambri maggama, sest temma kartnud, et nemmad tedda peksawad, et ta nendega ühhesse nöusse ei anna.

Mart Joost tulli ette ja räkis, et temma läinud ühhes Josep Schmidtiga Mando lakka ja seal aianud temma Tawet Ollewi üllesse ja küssinud kus tütrukud maggawad ja kui Tawet Ollew juhhatanud, et üks tütruk seal maggama, siis läinud Josep Schmidt tütruko jure ja sundinud tedda teise perrese minnema ühhe teise poisi käest wina puddelid toma, se olnud arwata kaks wakamad. Temma wötnud Josepi sanna kuulda ja läinud Anni perrese Pedo Tammekiwwi jure ja tonud seald wina puddeli ärra, agga taggasi tulles kuulnud temma tütruko lakkas karjuwad Josep! Josep! Josep! ja selle peale Tawet ükskord, ja wimaks ei kuulnud muud kui rähklemist, siis läinud temma reddeli peale ja sanud waewalt omma kaks sörme tütruko pea peale ja Josep olnud tütruko peale ja ähkind ka sealjures ja tütruk rähklend weikse healega. Selle peale tulnud temma rutto lakkast mahha ja ehmatand ärra ja ei sanud mitte üks sanna Josepi egga tütrukuga räkida.

Selle peale läinud temma Annile taggasi Pedo Tammekiwwi jure ja üks nattokenne aega ligi werand tundi, siis tulnud Josep Schmidt järrele ja kutsunud tedda lakkast mahha ja küssinud temma käest tuld ja kui temma annud tikko, siis tömbanud Joost tulle üllesse ja lönud kue ölmad lahti ja watanud omma köhhoessist läbbi ja selle peale ütlenud: "Tütruk on surnud" ja kui temma küsinud kas töeste on surnud, siis ütlenud Josep: "Päris külmaks jäi kätte". Ja selle peale läinud nemmad koddo ja Josep Schmidt ähkind mitto korda te peal ja ütlenud: "Oh Jummal, minno peale on temma surnud " ja kelanud tedda temma peale tunnistama, kui se assi kohto ette tulleks.

Peale selle tulnud Josep Schmidt hommiko warra üks werst maad temma jure kus temma kündnud ja räkinud, et Mando Josep tulnud jubba senna ja tütruk ollema töeste surnud ja kelanud tedda koggokonna kohto ees tunnistamast.

Josep Schmidt tulli ette ja räkis, et temma läinud selle tütruku jure ja wötnud tütruko kandlasse ja piggistanud ja kui tütruk Josep! karjanud siis lasknud temma tütruko lahti. Ja se ollema tössi, et temma tikkud wötnud Mart Joosti käest küssinud ja tulle üllesse wötnud ja watanud kas temma eest hukkas ollema.

Ja selle peale räkinud temma et tütruk häddase healega temmaga räkinud ja kui Mart Joost küsinud, kas tütruk ärra surnud siis ütlenud temma, et temma katsunud ja leidnud, et silmad olnud külmad. Ja räkis, et temma tahtnud kül tütrukuga häbbematta tööd tehha ja wötnud kül tütruko paljaks agga tütruk jänud enne waggaseks kätte.

Peale selle tunnistasid wallawannem Hans Lippur, kohtomehhed Thomas Sarepu ja Hans Silbermann ni kui Josep Jürgen, et nemmad hommiko tütruko lakkast ölge pealt leidnud ja mitte ennam omma asseme pealt waid nattukenne kaugemal ja olnud tütrukul teine kints paljas.


