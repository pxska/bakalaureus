{"text": "Kahkwal sel 17 julil 1867 Kaiwas mõtsa saks J. Rosneek, et Krissa Himmis om se kewwade 11 kuust äklilauwus raggonu kost temma 24 äklilauda om saanu, ja om ne lauwa Peter Kärtmanile ärra muinu 11 lauda ja Jakob Lepsonile 13 lauda. Peter Kärtman üttel, et temma om Krissa Himmise käest se kewwade tee sädmise aigo 11 äklilauda ostnu, mes Krissa Werriorra piri päält om temmale pääle pandnu. Jakob Lepson ütel ka ni samma, kes ka sel sammal kõrral Krissa käest 13 äkilauda om ostnu. Kaiwatawa Kirssa Himmis ütel, et temma Werriorra mõtsast ne 24 äklilauda om raggunu mes temma Peter Kärtmanile ja Jakob Lepsonile om andnu, ne lauwa om temmal amuki ollu walmis raodu ja Werriorra piri pääle mahha pantu. Krissa lubbas mõtsa saksale ärra näidata kost temma Werriorra mõtsast raggonu olli. Krissa olli mõtsa saksa J. Rosneekile näidanu kost temma Werriorra mõtsast raggunu olli ja om ennegi 3 kuust ollu kost mitte 24 lauda ei wõi sada. Sis om Krissa ütelnu, et om ütte kuuse Kahkwa mõtsast raggunu. Petra Palkow ütel, et ne äklilauwa mes Krissa om Peter Kärtmanile ja Jakob Lepsonile andnu om Kahkwa mõtsan maal ollu. Kohhus mõist, et waist Kahkwa mõtsast paljugi äklilaudu raodu om mes mõtsawahhi mitte ei tija, kes om raggunu, ja Krissa ka näidanu om, et 2 kuust Werriora mõtsast olli raggunu, mas Krissa se ütte kuuse eest mes Kahkwa mõtsast raggunu om 1 rbl trahwi. Michel Musting Jakob Lepland Johhan Sepp ", "meta": {}, "layers": [{"name": "flat_ner", "attributes": ["nertag"], "parent": null, "enveloping": null, "ambiguous": true, "serialisation_module": null, "meta": {}, "spans": [{"base_span": [0, 7], "annotations": [{"nertag": "LOC"}]}, {"base_span": [44, 54], "annotations": [{"nertag": "PER"}]}, {"base_span": [59, 72], "annotations": [{"nertag": "PER"}]}, {"base_span": [164, 180], "annotations": [{"nertag": "PER"}]}, {"base_span": [204, 219], "annotations": [{"nertag": "PER"}]}, {"base_span": [230, 243], "annotations": [{"nertag": "PER"}]}, {"base_span": [263, 277], "annotations": [{"nertag": "PER"}]}, {"base_span": [336, 352], "annotations": [{"nertag": "PER"}]}, {"base_span": [389, 401], "annotations": [{"nertag": "PER"}]}, {"base_span": [445, 451], "annotations": [{"nertag": "PER"}]}, {"base_span": [490, 503], "annotations": [{"nertag": "PER"}]}, {"base_span": [574, 590], "annotations": [{"nertag": "PER"}]}, {"base_span": [594, 609], "annotations": [{"nertag": "PER"}]}, {"base_span": [700, 706], "annotations": [{"nertag": "PER"}]}, {"base_span": [784, 790], "annotations": [{"nertag": "PER"}]}, {"base_span": [808, 821], "annotations": [{"nertag": "PER"}]}, {"base_span": [938, 944], "annotations": [{"nertag": "PER"}]}, {"base_span": [994, 1006], "annotations": [{"nertag": "PER"}]}, {"base_span": [1033, 1039], "annotations": [{"nertag": "PER"}]}, {"base_span": [1043, 1059], "annotations": [{"nertag": "PER"}]}, {"base_span": [1063, 1078], "annotations": [{"nertag": "PER"}]}, {"base_span": [1227, 1233], "annotations": [{"nertag": "PER"}]}, {"base_span": [1295, 1301], "annotations": [{"nertag": "PER"}]}, {"base_span": [1365, 1379], "annotations": [{"nertag": "PER"}]}, {"base_span": [1380, 1393], "annotations": [{"nertag": "PER"}]}]}]}