{"text": "Tulli kohtu ette Liis Lutzar, kelle körwal sais Jaan Säina nink kaiwas Perremehhe Jaan Lük päle, et perremees Jaan Lük kaubel minno kewwaja ajasta päle teenistihhe ja nüüd teggi töwwa kassimise löppetussen minno tenistussest wallale. Ma palle kohhut et kohhus sedda asja selletasi. Kutsuti ette Jaan Lük nink nõuti mes perrast sinna omma tüdruk Liis Litzar ollet ärra ajanu, kelle küssimise päle Jaan Lük wastut: Minna ei olle Liis Lutzarit mitte ärrä ajano. Ent Liis Lutzar läts minnol sel kige kallimbal tö ajal ärrä, kolm körd ilma minno lubbata, nink egga körd olli temma üts nättal aiga minnust ärrä, nink minna wötti temma iks taggasi tenistuste, nink wimate läts temma neljas körd, jälle ilma minno lubbata ärrä, nink wimate kui temma taggasi olli tulnu läts töiste teenridega nurme keswa kassima, kos perrenaine ka olli, sääl hakkas Liis Lutzar perrenaist wandma nink söimama köige modo päle ni kuida weel olli moistnu nink nimmelt seddawisi Kurrat sagu sinno täämba öse käkkistama, et sinna täämbatsest ööst ennamb ülle ei jä se om iggawene pörgu kos keddagi muid innemisi ei näe; Minna olle külla sissen kassunu ja teennu, siin ma kül ennamb ei olle, ommen päiwi ma lä ärrä. Kes teid põrgulisi tiid, Prantussen wai kurjan többen mes teije siin ollete, sija ma ei jä. Nink weel andse Jaan Lük ülles et Liis Lutzar töisel ommengul, lännu kaenu ülle sängi pähhitse sängi kas Kurrat perrenaise om ärra käkkistanu Jaan lük kes essi ka sängil olli wastanu mes sa kaet temma ellap weel, ei olle Kurrat ärra käkkistanu. Nink sel sammal körral lännu Liis Lutzar jälle ärrä. Kutsuti ette Liis Lutzar nink kohhus nõudse: Misperrast ollet sinna kolm körd ärrä lännu ilm perremehhe lubbata sel kallil tö ajal ja egga körd ollet üts nättal ärrä olnu, Liis Lutzar tahtse kül eddimal kohtu küssimisse päle sallata, ent perrast ütles ja se om kül õige et minna kolm körd ärrä lätsi ilma lubbamata. Weel nõudse kohhus Liis Lutzari käest mis perrast sa neljanda körra aigu kui sinna taggasi tullit nink keswa kassiman ollit ja sääl tö man perrenaist ni irmsal wisil söimasit nink wandsit, et Kurrat temma piddi öse ärrä käkkistama. Kelle küssimise päle Liis Lutzar wastas minna kül wandse ja söimasi sis perrenaist egga minna söämest es wannu se ol nalja perrast. Kohhus Moistse. Et Liis Lutzar wasta sadust om tennu nink ilma perremehhe lubbata kolm körd om ärrä lännu nink körralitseta ello wisi om piddanu. jääp Liis Kutzar Jaan Lük tenistussest wallale. nink Jaan Lükkol ei olle Liis Lutzarile middagi masmist. Sedda moistust sai Möllembile kohtukäijile ette loetus Liis Lutzar es olle rahhul palles protokol wälja. Päkohtumees Jakop Konts Jaan Petso Jaan Wisk ", "meta": {}, "layers": [{"name": "flat_ner", "attributes": ["nertag"], "parent": null, "enveloping": null, "ambiguous": true, "serialisation_module": null, "meta": {}, "spans": [{"base_span": [17, 28], "annotations": [{"nertag": "PER"}]}, {"base_span": [48, 58], "annotations": [{"nertag": "PER"}]}, {"base_span": [82, 90], "annotations": [{"nertag": "PER"}]}, {"base_span": [110, 118], "annotations": [{"nertag": "PER"}]}, {"base_span": [295, 303], "annotations": [{"nertag": "PER"}]}, {"base_span": [345, 356], "annotations": [{"nertag": "PER"}]}, {"base_span": [396, 404], "annotations": [{"nertag": "PER"}]}, {"base_span": [427, 440], "annotations": [{"nertag": "PER"}]}, {"base_span": [463, 474], "annotations": [{"nertag": "PER"}]}, {"base_span": [841, 852], "annotations": [{"nertag": "PER"}]}, {"base_span": [1293, 1301], "annotations": [{"nertag": "PER"}]}, {"base_span": [1311, 1322], "annotations": [{"nertag": "PER"}]}, {"base_span": [1382, 1388], "annotations": [{"nertag": "LOC_ORG"}]}, {"base_span": [1419, 1423], "annotations": [{"nertag": "PER"}]}, {"base_span": [1551, 1562], "annotations": [{"nertag": "PER"}]}, {"base_span": [1588, 1599], "annotations": [{"nertag": "PER"}]}, {"base_span": [1747, 1758], "annotations": [{"nertag": "PER"}]}, {"base_span": [1910, 1922], "annotations": [{"nertag": "PER"}]}, {"base_span": [2083, 2089], "annotations": [{"nertag": "PER"}]}, {"base_span": [2144, 2155], "annotations": [{"nertag": "PER"}]}, {"base_span": [2274, 2285], "annotations": [{"nertag": "PER"}]}, {"base_span": [2406, 2417], "annotations": [{"nertag": "PER"}]}, {"base_span": [2418, 2426], "annotations": [{"nertag": "PER"}]}, {"base_span": [2454, 2465], "annotations": [{"nertag": "PER"}]}, {"base_span": [2474, 2488], "annotations": [{"nertag": "PER"}]}, {"base_span": [2525, 2535], "annotations": [{"nertag": "PER"}]}, {"base_span": [2561, 2572], "annotations": [{"nertag": "PER"}]}, {"base_span": [2623, 2634], "annotations": [{"nertag": "PER"}]}, {"base_span": [2635, 2645], "annotations": [{"nertag": "PER"}]}]}]}