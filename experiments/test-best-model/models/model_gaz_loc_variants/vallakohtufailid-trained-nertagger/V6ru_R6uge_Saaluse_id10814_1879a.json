{"text": "Ette tulli selle walla wöörmündri Karli Krahw nink kaibas, et Jaan Stiipneeks ollew tedda häbbemadas, nink wargas sõimano: Jaan Stiipneeksi welli olno tälle 2 mõõto rükki wõlgo nink Jaan Stiipneeks lubbano tälle omma ramato päle Maggast ärra massa sis ollew temma wõtno kui Jaan Stiipneeksi pois om ramatuga Maggasi man olno ka ne 2 mõõto rükki Stiipneksi ramato päle tolleperrast sõimano Stiipneeks tedda. Ette kutsuti Jaan Stiipneeks nink loeti eenseiswa kaibus ette, ent tema ütles, ei ollew mitte häbbemadas, wargas sõimano, waid üttelno Karl Krahwile kuidas sinna ni häbbematta teggo teet nink minno kui warrast riisut ilma lubbata, ja toiselt ei ollew temma ka mitte lubbano omma welle eest 2 mõõto rükki massa. Wallawannemb Jaan Hussar andis tunnistust et Jaan Stiipneeks ollew Karli Krahwi häbbemattas ja wargas sõimano. Johann Purge andis tunnistust et Jaan Stiipneeks ollew lubbano omma welle eest 2 mõõto rükki Maggasist omma ramato päle Karl Krahwil wõtta. Kohtomõistus: Kunna nüüd karl Krahw om röa sis wõtno kui Jaan Stiipneeksi pois om Maggasi man olno ilma et Jaan Stiipneeks neid essi olles andno, mõistis kohhus sedda asja tühjas, ent 2 mõõto rükki jäiwa Karl Krahwile. Se kohto mõistus sai kohtonkäüjile kuulutedus nink § 773 ja 774. Tal. säd. ram. 1860. a. mis oppust andwa suremba kohton käümissest ent Karl Krahw es olle sellega rahhul tolleperrast et tema sõimamisse eest Jaan Stiipneeksi Trahwi es mõisteta, ent Jaan Stiipneeks olli sellega rahhul, nink wimate sai neile ka § 881 perra se trükkito oppusse leht wälja antus. Päkohtomees Jürri Waldmann Kohtomees Tannil Oinas Kohtomees Tannil Purde Kirjotaja / allkiri / ", "meta": {}, "layers": [{"name": "flat_ner", "attributes": ["nertag"], "parent": null, "enveloping": null, "ambiguous": true, "serialisation_module": null, "meta": {}, "spans": [{"base_span": [34, 45], "annotations": [{"nertag": "PER"}]}, {"base_span": [62, 77], "annotations": [{"nertag": "PER"}]}, {"base_span": [123, 139], "annotations": [{"nertag": "PER"}]}, {"base_span": [182, 197], "annotations": [{"nertag": "PER"}]}, {"base_span": [274, 290], "annotations": [{"nertag": "PER"}]}, {"base_span": [420, 435], "annotations": [{"nertag": "PER"}]}, {"base_span": [542, 555], "annotations": [{"nertag": "PER"}]}, {"base_span": [731, 742], "annotations": [{"nertag": "PER"}]}, {"base_span": [763, 778], "annotations": [{"nertag": "PER"}]}, {"base_span": [785, 797], "annotations": [{"nertag": "PER"}]}, {"base_span": [829, 841], "annotations": [{"nertag": "PER"}]}, {"base_span": [862, 877], "annotations": [{"nertag": "PER"}]}, {"base_span": [949, 961], "annotations": [{"nertag": "PER"}]}, {"base_span": [994, 1004], "annotations": [{"nertag": "PER"}]}, {"base_span": [1026, 1042], "annotations": [{"nertag": "PER"}]}, {"base_span": [1076, 1091], "annotations": [{"nertag": "PER"}]}, {"base_span": [1173, 1186], "annotations": [{"nertag": "PER"}]}, {"base_span": [1258, 1267], "annotations": [{"nertag": "MISC"}]}, {"base_span": [1324, 1334], "annotations": [{"nertag": "PER"}]}, {"base_span": [1395, 1411], "annotations": [{"nertag": "PER"}]}, {"base_span": [1436, 1451], "annotations": [{"nertag": "PER"}]}, {"base_span": [1560, 1574], "annotations": [{"nertag": "PER"}]}, {"base_span": [1585, 1597], "annotations": [{"nertag": "PER"}]}, {"base_span": [1608, 1620], "annotations": [{"nertag": "PER"}]}]}]}