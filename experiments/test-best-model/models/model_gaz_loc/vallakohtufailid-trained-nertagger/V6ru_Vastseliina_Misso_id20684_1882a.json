{"text": "\nEtte tulli Tannil Oinas ja kaibas et Alexander Bangowitsch ja Johann Piir ollewat temma wankri tarre eest wõtnu ilma temma lubbata ja Wastselina moisahe winü pool päiwa õddangul nink temma ommi wankrid weel täämbä päiwani kätte ei olle sanu sis nõwwap nüüd ommi wankrid ehk 30 Rbla neide eest.\n\nAlexander Bangowitsch ütles et õlle pruli hobbese Wastselina moisast olliwa meije ranke pääl sis pand Johann Piir ne hobbese ütte wankri ette nink sõidi Wastselina õlle pruli hobbesid wimä ja jäijewa ne wankri sinnä.\n\nJohann Piir ütles et Alexander Bangowitsch käskis neide wankride ette hobbest panda nink pühhapäiwa hommiku läts minno poig ja Gustav Tern nink toijewa ne wankri ärra ja weijewa rehhe kappi kos nemmä kiik suwwi saisiwa nink Tannil Oinas saisis essi läwwe pääl ja kaije nink ne wankri warrastedi sis pühhapäiwä ösel ärra säält rehhe kappist ärra nink ne wankri es massa mitte 30 Rbla ne olliwa rawwut ja puu telgi pääl.\n\nTannil Oinas om kohtumehhe Meekside kutsnu sedda wankri wargust tekkan otsma et Michel Juk ja üts weneläne temma wankri ärra warrastanu sis üttelnu ka kohtu mehhile et kui minna tahhas räsonid ajada sis wois minna ka Alexander Bangowitsch ja Johann Piir käest neid wankrid nõuda.\n\nBangowitsch ja Piir ütliwäet ne wankri saisiwa kiik suwwo rehhe kappin nink selle perräst saijewa nemmä ka rehhe kappi pantus.\n\nMoistet:\n\nEt Tannil Oinas tõiste päle sedda wargust enne om arwanu ja otsnu sis om se kohhus temma kaibust wastu Alexander Bangowitsch ja Johann Piir tühjas arwanu.\n\nSe moistmine om §773 ja 774 perra kulutedu ja oppusleht wälja antu.\n\nPääkohtumees A. Wähhi [allkiri]\n\nKohtumees\n\nKohtumees Mihel Ugur [allkiri]\n\nKirjotaja Jõggewa\n\nProtokoll wälja sanu sel 29 Nobr. 1882.\n\n\n", "meta": {}, "layers": [{"name": "flat_ner", "attributes": ["nertag"], "parent": null, "enveloping": null, "ambiguous": true, "serialisation_module": null, "meta": {}, "spans": [{"base_span": [12, 24], "annotations": [{"nertag": "PER"}]}, {"base_span": [38, 59], "annotations": [{"nertag": "PER"}]}, {"base_span": [63, 74], "annotations": [{"nertag": "PER"}]}, {"base_span": [296, 317], "annotations": [{"nertag": "PER"}]}, {"base_span": [346, 364], "annotations": [{"nertag": "LOC_ORG"}]}, {"base_span": [398, 409], "annotations": [{"nertag": "PER"}]}, {"base_span": [514, 525], "annotations": [{"nertag": "PER"}]}, {"base_span": [535, 556], "annotations": [{"nertag": "PER"}]}, {"base_span": [641, 652], "annotations": [{"nertag": "PER"}]}, {"base_span": [738, 750], "annotations": [{"nertag": "PER"}]}, {"base_span": [934, 946], "annotations": [{"nertag": "PER"}]}, {"base_span": [1014, 1024], "annotations": [{"nertag": "PER"}]}, {"base_span": [1151, 1172], "annotations": [{"nertag": "PER"}]}, {"base_span": [1176, 1187], "annotations": [{"nertag": "PER"}]}, {"base_span": [1215, 1226], "annotations": [{"nertag": "PER"}]}, {"base_span": [1230, 1234], "annotations": [{"nertag": "PER"}]}, {"base_span": [1356, 1368], "annotations": [{"nertag": "PER"}]}, {"base_span": [1456, 1477], "annotations": [{"nertag": "PER"}]}, {"base_span": [1481, 1492], "annotations": [{"nertag": "PER"}]}, {"base_span": [1591, 1599], "annotations": [{"nertag": "PER"}]}, {"base_span": [1632, 1642], "annotations": [{"nertag": "PER"}]}, {"base_span": [1664, 1671], "annotations": [{"nertag": "PER"}]}]}]}