{"text": "\nKahkwal sel 21 decembril 1867\n\nPallelsiwa wallawannemb Paap Lepman ja nõumees Jakob Parmak neide kaibuse asja se mõisa auwalikko perris herra wasta protokolli ramatute ülles wõtta.\n\nÜttel wallawanemb Paap Lepman, et se mõisa auwalik perris herra om tedda pühhapäiw sel 17 s.k. henda mannu kutsnu ja ütelnu, et espäiw sel 18 s.k. saap selle koggokonna kohtu een sinu maja kondrakt ette loetus ja lubbanu kui temma kondrakti illusaste wasta wõtab temmaga oige odawaste leppi.\n\nÜllewan nimmitetu wallawanemb om eespäiw ni kauwa kui odaguni odnu, et ni kui lubbanu olli kog. kohtu een temmale kondrakti anda nink ei olle keagi tullu temmale andma, sis om tema kui omma tallitustega walmis olli koddo lännu, sis om herr temmale päkohtumehhe Mihkli Mustinge pera sadnu ja taggasi kutsu lasknu. P. Lepman om taggasi tullu ja herra käsupääle mannu lännu ja ka päkoh. M. Musting ja abbi koht. Jakob Lepland ja Johhan Sepp nõumees Jakob Parmak temmaga üten lännuwa. Sis om wal. wanb. P. Lepmanile kondrakt ette loetu, nink küssitu kas temma omma maa kondrakti ni tahhab wasta wõtta, sis om P. Lepman ütelnu, et nüüd om jo öö ja teije lubbasite mulle kog. kohtu een kondrakti anda ja se kondrakti perra pea minna keik täuwesta käest ärra andma, ni kui 1865 aastal es sa minna wastse maa mõdmise perra ütte röa terra mahha ja minnu käest nõuwetas, et minna 6 aasta perrast pean keik tauweste käest ärra andma. Ja tahtnu herra tarrest wälja tulla. Sis om herr tullu ja P. Lepmani rindu piddi wõtnu ja rapputannu nink käsknu kaplu tuwa, P. Lepmani kinni keita, sis om kapla toodu ja herr käsnu päkoh. M. Mustingel P. Lepmani kinni keita. M. Musting ei olle keitnu ja ütelnu: minna olle essi ka ni samma keitetawa, sis om P. Lepman keitmada jaonu. Jakob Parmakut om ka herr rinnust wõtnu ja wissanu. Ja pääle too om herr ütelnu; kas minna wõi Kahkwa mõisa kaota, et P. Lepman ja J. Parmak ei pea mitte ütte wassa maad siist Kahkwa wallast saama.\n\nPäkohtumees M. Musting ja abbi kohtumees J. Lepland ütliwa ni õige ollewad mes nemma essi ka omma nännu ni kui üllewan kõnneldu om.\n\nPallel se kog. kohhus kihhelkonna kohtul sedda asja ülle kullelda.\n\n\n", "meta": {}, "layers": [{"name": "flat_ner", "attributes": ["nertag"], "parent": null, "enveloping": null, "ambiguous": true, "serialisation_module": null, "meta": {}, "spans": [{"base_span": [1, 8], "annotations": [{"nertag": "LOC"}]}, {"base_span": [56, 67], "annotations": [{"nertag": "PER"}]}, {"base_span": [79, 91], "annotations": [{"nertag": "PER"}]}, {"base_span": [201, 212], "annotations": [{"nertag": "PER"}]}, {"base_span": [572, 577], "annotations": [{"nertag": "ORG"}]}, {"base_span": [737, 752], "annotations": [{"nertag": "PER"}]}, {"base_span": [789, 798], "annotations": [{"nertag": "PER"}]}, {"base_span": [860, 870], "annotations": [{"nertag": "PER"}]}, {"base_span": [885, 898], "annotations": [{"nertag": "PER"}]}, {"base_span": [902, 913], "annotations": [{"nertag": "PER"}]}, {"base_span": [922, 934], "annotations": [{"nertag": "PER"}]}, {"base_span": [975, 987], "annotations": [{"nertag": "PER"}]}, {"base_span": [1081, 1090], "annotations": [{"nertag": "PER"}]}, {"base_span": [1146, 1151], "annotations": [{"nertag": "ORG"}]}, {"base_span": [1457, 1467], "annotations": [{"nertag": "PER"}]}, {"base_span": [1524, 1534], "annotations": [{"nertag": "PER"}]}, {"base_span": [1588, 1600], "annotations": [{"nertag": "PER"}]}, {"base_span": [1601, 1611], "annotations": [{"nertag": "PER"}]}, {"base_span": [1625, 1635], "annotations": [{"nertag": "PER"}]}, {"base_span": [1708, 1717], "annotations": [{"nertag": "PER"}]}, {"base_span": [1734, 1739], "annotations": [{"nertag": "PER"}]}, {"base_span": [1829, 1841], "annotations": [{"nertag": "LOC_ORG"}]}, {"base_span": [1852, 1861], "annotations": [{"nertag": "PER"}]}, {"base_span": [1865, 1874], "annotations": [{"nertag": "PER"}]}, {"base_span": [1910, 1924], "annotations": [{"nertag": "LOC_ORG"}]}, {"base_span": [1945, 1955], "annotations": [{"nertag": "PER"}]}, {"base_span": [1974, 1984], "annotations": [{"nertag": "PER"}]}]}]}