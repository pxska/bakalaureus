{"text": "\nKahkwal sel 16 oktober 1867\n\nEtte tulli Nitsiku kõrtsimees Karl Tensing ja ütel, et sel ösel 12 wasta 13 se ku päiwal om temmal kõrtsi kauba kambrest 50 rbl pilleti hõbbe nink wask rahhaga kokko, nink 4 tresorscheini mes egga üts 50 rbl se om üle keige 250 rbl ilma eendreseta ärra warrastut. Warras olles saina alt sisse tullu keldrede ja keldre lugi ülles tõstnu ja sääl kambrede lännu. Sinna keldre mulgo manu om üts wö mahha jäänu ja Abram Oinasti naine Okka olles ütelnu, et temma katte aasta eest Daniel Operile om si suggutse wöö kuddanu. Ka ütel kõtsimees kui temma om ahju teggemise man töön ollu om Daniel Oper iks sääl ümbre käinu nink olles ka kauba kambren käinu nink nännu, et kõrtsimehel om rahha saal ollu nink Möldre türtrik Okka om kõrtsimehhe tütruku Hels Obrandile, et Möldre sullane Andri Oper, Danil Operi welli om ka se õdago koddust ärra lännu ja tulle tikku ütten wõtnu ja ütelnu Möldre tütruku Okkale, et wõiwa temma sängi maggama heita, et temma koddo ei tulle ja lät omma welle Danili poole ja laseb sääl hendale põksi lõigata. Ka olles Möldre tütrik kõrtsimehhe tütrikule ütelnu, et tõine Möldre sullane Ignas Jagolew olles homungu Andri Operi käest küsinu kos sa sel ööse ollt sis om Andri ütelnu, et temma om rehhen magganu.\n\nEtte tulli Andri Oper ja üttel, et temma om sel 12mal wasta 13ma s.k. öse koddo magganu ja ei olle kohhegi saanu kui ennegi 5 minnutit aiga õdago om temma rehhe man käinu omma jalla rätte perran.\n\nEtte tulli Daniel Oper ja üttel, et temma om sel 12mal s.k. päiwal kül koddo ollu ja temma naine olles kõrtsi man suppi kednu, et koddu olles rehhi üllewan ollu, sis olles tema kül ka kõrtsimehhe kauba kambren käinu ent ei olle keddagi suurt rahha kõrtsimehhel nännu. Nink üttel, et temmal ei olle ka wööd mitte ärra kaddunu nink temma welli Andri ei olle mitte se ööse temma man käinu.\n\nKõrtsimehe tütruk Hels Dobrand ütel, et Möldre tütruk Okka olles ütelnu, et Andri Oper om tulle tikkut wõtnu ja koddust ärra länu. Möldre tütrik Okka ütels, et Andri oma temma käest tulle tikka küssinu ja ütelnu, et temma lät sõsara poole põkse lõigama, ent kui Okka om maggama lännu, sis om Andri jo sängin magganu nink Andri om kül ütelnu kui koddust ärra lännu, et tütrigu wõiwa temma sängi maggama heidata, et tema ni pea taggasi ei sa ja tõine tütrik Kullu oma temmale ütelnu, et Andri om Iknasele ütelnu, et temma rehhe man käinu.\n\nTõine Möldre tütrik Kullu üttel, et Andri om pääle õdagü sögi tikkut wõtnu ja ütelnu, et temma lähhab sõsara poole põkse lõigama ja perrast kui nema om maggama lännu om Andri jo sängin magganu. Ja Andri om kül enne ärra minnekit tütrikile ütelnu, et wõiwa temma sängi maggama heida, et temma ni pea taggasi ei sa. Möldre sullane Iknas ütel, et temma ei olle Andri käest middagi küsinu nink ei tija middagi.\n\nAbram Onatsi naine Agassa ütel, et se wö mes sääl keldre mulgo man om leidu om temma essi 2 aasta eest kuddanu, temma om 5 wööd Daniel Operi naisel ütte kõraga kuddanu Daniel Operi naine om temmale masnu 10 kop rahha ja 1 mat surmit palgas.\n\nEt se kohhus sedda asja mitte selletata es wõi sis palleb se kohhus ütte keiserliku  orndnungsrichti kohhut sedda asja selletata.\n\n\n", "meta": {}, "layers": [{"name": "flat_ner", "attributes": ["nertag"], "parent": null, "enveloping": null, "ambiguous": true, "serialisation_module": null, "meta": {}, "spans": [{"base_span": [1, 8], "annotations": [{"nertag": "LOC"}]}, {"base_span": [41, 48], "annotations": [{"nertag": "LOC"}]}, {"base_span": [60, 72], "annotations": [{"nertag": "PER"}]}, {"base_span": [439, 452], "annotations": [{"nertag": "PER"}]}, {"base_span": [459, 463], "annotations": [{"nertag": "PER"}]}, {"base_span": [504, 518], "annotations": [{"nertag": "PER"}]}, {"base_span": [610, 621], "annotations": [{"nertag": "PER"}]}, {"base_span": [771, 785], "annotations": [{"nertag": "PER"}]}, {"base_span": [805, 815], "annotations": [{"nertag": "PER"}]}, {"base_span": [817, 828], "annotations": [{"nertag": "PER"}]}, {"base_span": [921, 927], "annotations": [{"nertag": "PER"}]}, {"base_span": [1007, 1013], "annotations": [{"nertag": "PER"}]}, {"base_span": [1134, 1147], "annotations": [{"nertag": "PER"}]}, {"base_span": [1162, 1173], "annotations": [{"nertag": "PER"}]}, {"base_span": [1215, 1220], "annotations": [{"nertag": "PER"}]}, {"base_span": [1269, 1279], "annotations": [{"nertag": "PER"}]}, {"base_span": [1466, 1477], "annotations": [{"nertag": "PER"}]}, {"base_span": [1797, 1802], "annotations": [{"nertag": "PER"}]}, {"base_span": [1861, 1873], "annotations": [{"nertag": "PER"}]}, {"base_span": [1897, 1901], "annotations": [{"nertag": "PER"}]}, {"base_span": [1919, 1929], "annotations": [{"nertag": "PER"}]}, {"base_span": [2003, 2008], "annotations": [{"nertag": "PER"}]}, {"base_span": [2135, 2140], "annotations": [{"nertag": "PER"}]}, {"base_span": [2164, 2169], "annotations": [{"nertag": "PER"}]}, {"base_span": [2328, 2345], "annotations": [{"nertag": "PER"}]}, {"base_span": [2417, 2422], "annotations": [{"nertag": "PER"}]}, {"base_span": [2578, 2583], "annotations": [{"nertag": "PER"}]}, {"base_span": [2710, 2715], "annotations": [{"nertag": "PER"}]}, {"base_span": [2739, 2744], "annotations": [{"nertag": "PER"}]}, {"base_span": [2789, 2801], "annotations": [{"nertag": "PER"}]}, {"base_span": [2917, 2929], "annotations": [{"nertag": "PER"}]}, {"base_span": [2957, 2969], "annotations": [{"nertag": "PER"}]}]}]}