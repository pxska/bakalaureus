{"text": "\nKaibas Kortzmik Jaan Sottnik et sel 10mal Julil 1874 om temma Lawwa Schubladikust päiw ajal 5 Rubl. höb. nimmelt uts kolme Rublaline ja kats ütterublalise Pabiri Rahhad ärrawarrastetud saanu, ilma et Lukk ärramurtud olnu, kelle perrast Wõra Wöttmega man om käidut saanu.\n\nWargas arwas temma se Soldat Hindrik Sidor, Essepi poeg, kea jobba mitto päiwa enne sedda Körtzin lurino nink kah toll päiwal sääl olnud, ni pea agga kui Körtzmikk ühhe poole tunni päle wälja läinu haina niitma, olli taggan se Wargus sündino, Soldat agga ärrälainu, Warsti Soldati pole läinu ja tedda läbbi otsino, ei olle temma man middagi läidnu. Soldat Hindrik Sidori käest küssiden, koss temma omma Rahhapunga pandno, kellest temme neide päiwil Rahha wälja wöttun Wiina juwwa, om Soldat üttelno sedda Emiljan Ribakowi poole weenu ollewad; Körtzmikk sääl perra küssino, ei olle Majarahwas middagi teadno sest Rahhapungast üttelda, selle päle akkanu Körtzmikk sedda Rahhapunga sääl Majn otsma ja läudno tedda sääl ühhe Kirsto all nink se nimmitud warrastetud Rahha sääl sissen. Selle päle kutsunud Körtzmikk Külla Kohtomehhe Assemikko, Koolmeister Josep Zakkarjas hinda poole, sest Kohtomeest polle koddun olnud, ni kui kah Möldre Josep Lükk ja kah Soldat Hindrik Sidor, ja kõnnelno neile miss praego ettetulno ja kuida wiisil temma omma rahha kätte saanu.\n\nSelle päle ommawad nimmitud Mehhed se Soldat Hindrik Sidori käest küssino, kuida wiisi temma sedda rahha saanu, ilma et temma Lukko katski tenno, om Soldat essite sallanu sedda tenno ollewad, ent perrast kutsno Soldat neid Mehhi SaksaKortzi kambre sisse ja sääl awwaldano essi ärra, et temma om sedda 5 Rbl rahha küll warrastano nink WõraWöttmega mannu läinu, ketta temma se Meeksi Seppa Jaan Prakli kaest saanu, ja Ketta temma temmale jobba taggasi andnu, sest kah Sepp olnud toll päiwal sääl olnud.\n\nSelle päle kadduno se Soldat Hindrik Sidor töisel päiwal ärra ja olli seeni kui päle Wastse Ajasta Paossin, konna tedda Maakohto läbbi Ahjale taggasi sadeti ja nüüd weel sedda Asja selletada woinud.\n\nKoolmeister Josep Zakkarjas ettekutsutud ja se Asja perrast küssitud, ütles wälja, et temma om kulno kui Soldat Hindrik Sidor nimmitud päiwal üttelno, et temma om sedda 5 Rubl, Körtzmikko Lawwa Schubladiko sissest warrastano, nink WõraWöttmega mannu läino, kedda Wöttmed temma Meeksi Seppa Jaan Praakli käest saanu.\n\nMölder Josep Lükk selle Asja perrast küssitud, ütles wälja, et temma om kulno kui Soldat Hindrik Sidor üttelno, et temma om Kortzmikko Schubladikast 5 Rubl warrastano ja WõraWöttmega sinna mannu läino.\n\nDaniel Kraus, Soldat Hindrik Sidori Naise poeg, ütles wälja, et se Rahha Pung, kea praego Kortzmiko Jaani käen, koss sissen warrastetud 5 Rubl läutud, om enne sedda temma WõraIssa, Hindrik Sidori omma olnud, ketta temma enne sedda mitto ja mitto körd temma käen näino ollewad.\n\nSoldat Hindrik Sidor ettekutsutud ja se Asja perrast küssitud ütles wälja, et temmal ei olle mitte ennamb Meelen et temma sedda Rahha warrastano ja sedda Asja üllestunnistano olles.\n\nSai moistetud: Soldat Hindrik Sidor om sedda 5 Rbl Rahha warrrastano ja saap selleperrast Suremba Kohto ette sadetud.\n\nSe Moistminne sai kulatud nink Soldat Hindrik Sidor Maakohto kätte sadetud.\n\nHindrik Torg  XXX Joh Klaosson XXX Jaan Koskord XXX Peter Kulp XXX Hindrik Lippson XXX\n\n\n", "meta": {}, "layers": [{"name": "flat_ner", "attributes": ["nertag"], "parent": null, "enveloping": null, "ambiguous": true, "serialisation_module": null, "meta": {}, "spans": [{"base_span": [17, 29], "annotations": [{"nertag": "PER"}]}, {"base_span": [237, 250], "annotations": [{"nertag": "PER"}]}, {"base_span": [302, 315], "annotations": [{"nertag": "PER"}]}, {"base_span": [539, 545], "annotations": [{"nertag": "LOC_ORG"}]}, {"base_span": [546, 553], "annotations": [{"nertag": "PER"}]}, {"base_span": [629, 643], "annotations": [{"nertag": "PER"}]}, {"base_span": [778, 794], "annotations": [{"nertag": "PER"}]}, {"base_span": [1073, 1088], "annotations": [{"nertag": "LOC_ORG"}]}, {"base_span": [1123, 1138], "annotations": [{"nertag": "PER"}]}, {"base_span": [1206, 1216], "annotations": [{"nertag": "PER"}]}, {"base_span": [1231, 1244], "annotations": [{"nertag": "PER"}]}, {"base_span": [1378, 1392], "annotations": [{"nertag": "PER"}]}, {"base_span": [1667, 1679], "annotations": [{"nertag": "PER"}]}, {"base_span": [1708, 1720], "annotations": [{"nertag": "PER"}]}, {"base_span": [1721, 1732], "annotations": [{"nertag": "PER"}]}, {"base_span": [1864, 1877], "annotations": [{"nertag": "PER"}]}, {"base_span": [1970, 1976], "annotations": [{"nertag": "LOC"}]}, {"base_span": [2047, 2062], "annotations": [{"nertag": "PER"}]}, {"base_span": [2147, 2160], "annotations": [{"nertag": "PER"}]}, {"base_span": [2266, 2278], "annotations": [{"nertag": "PER"}]}, {"base_span": [2312, 2324], "annotations": [{"nertag": "PER"}]}, {"base_span": [2325, 2337], "annotations": [{"nertag": "PER"}]}, {"base_span": [2359, 2369], "annotations": [{"nertag": "PER"}]}, {"base_span": [2441, 2454], "annotations": [{"nertag": "PER"}]}, {"base_span": [2522, 2534], "annotations": [{"nertag": "PER"}]}, {"base_span": [2555, 2567], "annotations": [{"nertag": "PER"}]}, {"base_span": [2576, 2590], "annotations": [{"nertag": "PER"}]}, {"base_span": [2655, 2660], "annotations": [{"nertag": "PER"}]}, {"base_span": [2736, 2750], "annotations": [{"nertag": "PER"}]}, {"base_span": [2840, 2853], "annotations": [{"nertag": "PER"}]}, {"base_span": [3038, 3051], "annotations": [{"nertag": "PER"}]}, {"base_span": [3173, 3186], "annotations": [{"nertag": "PER"}]}, {"base_span": [3212, 3224], "annotations": [{"nertag": "PER"}]}, {"base_span": [3230, 3242], "annotations": [{"nertag": "PER"}]}, {"base_span": [3247, 3259], "annotations": [{"nertag": "PER"}]}, {"base_span": [3264, 3274], "annotations": [{"nertag": "PER"}]}, {"base_span": [3279, 3294], "annotations": [{"nertag": "PER"}]}]}]}