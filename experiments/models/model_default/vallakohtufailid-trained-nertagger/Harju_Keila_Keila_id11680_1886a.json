{"text": "\nKohtu ette astus Humalu kogukonna liige Hans Rondik ja kaebas järgmiselt:Minewa aastase maamõedu järele saanud Humalust Kiisa peremehe heinamaad Siimu koha jauks antud.Seal juures keelanud maamõõtja ära,et keegi oma wana koha pealt ei tohi enam metsa maha raiuda.\n\nSiimu peremees Hans Rondik läinud sügisel oma uute heinamaa jagude pealt maha raiutud hagu kokku korjama ja korjanud siis Kiisa maapealt 2 kubu hagu ja Lepiku maapealt 14 kubu,mida Kiisa peremees paari nädala pärast olla ära wiinud.See oli Mihkli päewa aeg.Pärast Mardi päewa ajal raiunud Siimu peremees oma uue heinamaa jagude pealt 40 kubu hagu kooli ja kohtumaja jauks,mida Kiisa mehed jälle olla ära wiinud.Kui nendel hagude peremees jälgi mööda Kiisa õuele oli järel läinud ja üle ukse tuppa astunud,tulnud Kiisa peremees Hans Kiesel toast ja tahtnud teda tooliga lüüa.Mõisa walitsus olla temale selle peale weikese kirja annud ja käskinud walla kohtusse kaewata,et Kiisa need haud pidada tagasi andma.Et sell päewal kohtupäewa pole olnud,kui Siimu peremees seal käis,sellepärast jäiwad haud tagasi andmata.\n\nPeale selle raiunud ta weel ühe kase maha,arwata 7 tolli jäme ja wedanud kõik ajad eest ära.Seda keelanud kaa Humalu mõisa omanik ära, et keegi ei tohtida oma wana jägude pealt metsa maha raiuda ja lubanud temale weel omast metsast hagu anda,aga sellegi pärast raiunud ta weel kewadel omale aja puid ja teinud omale 10 sammu uut aeda,mis aga ommetigi Siimu koha jauks jääda.\n\nSuwel läinud jälle ükskord Siimu peremees oma heinamaad waatama ja leidnud 12 kubu hagu raiutut olewat ja 2 kaske,umbes 4 1/2 tolli jämedad.Ta kutsunud tallitajat waatama,aga see ei ole miski tingimisega tulnud,waid käskinud need haud ise ära tuua.Tema wiinud need ära ja läinud jälle tagasi waatama ning leidnud küüni põhjast 5 pihelgast.4 neist olla wankre assi puu jämedused,aga 5 olla natuke peenem;ja ühe kase kõige juurtega maa seist üles kistud.Tema kutsunud Sinika Mihkel Saarweldti sinna waatama ja tahtnud siis need puud koju wiia.Kiisa peremees jooksnud kohe tema wastu ja tema wend Ottu taga järele ning hakanud teda reha warrega seal peksma. Peksetaw karjunud appi.Kotlepa Karel olla tulnudki.Seda nähes lasknud nad temast lahti ja hakanud hoost peksma. Ottu löönud 3 hoopi rusikaga wastu hobuse pead ja Hans loogaga 3 hoopi wastu keha.\n\nNõnda saanud tema siis nende käest ära joosta ja läinud siis tallitajat waatama kutsuma ning hoost nende käest ära tooma.Tallitaja ei olla jällegi tulnud ja öölnud,et igaüks sealt raiuda wõida,kust keegi tahta,muidu tulla mõisa poolt metsawaht ja keegi ei saada enam tikkugi.Siis tuli ta kohtumajasse weriste silmadega,kirjutajat waatama kutsuma,kaa tema ei tulnud,ega arwanud seda oma kohuseks.Siis läinud ta mõisa rentniku juure,kaa seegi pannud wastu.Kõige wiimaks läinud ta Tõnsu peremehe juure ja kutsunud seda waatama.See läinud.Heinamasse minnes leidnud naad wankri sealt aga hoost mitte.Kaa puu tüükad olid ära wiidud.Siimu peremees leidnud hobuse 1 1/2 wersta kauguselt karjasmaalt,rangid kaelas sedelku peal,aga sedelku rihma põle olnud,50 kop.wäärt.Kui nemad hobusega sinna läinud, ähwardanud naad käemeest maha lüüa ja  lehmad Humalu karjasmaalt kinni ajada.\n\nKaewataw Hans Kiesel ütles seda enamiste wale ja oma kiusu ajamise olewat.Rentnik annud temale luba oma wana koha pealt maksu hagu raiuda,kaa sihtide haud annud maamõõtja luba ära tuua.Seda tunnistas kaa wolimees Hindrek Iter tõeks.Siimu peremees tulnud öösel kel 12 tema majasse ja hakanud teda hirmsaste sõimama,sellepärast ajanud Kiesel toast wälja ja käskinud hommiku tulla.\n\nKüüni juure minnes hakanud Siimu Hans tema kõrisse kinni,kui ta tema raudkepi eemale olla wisanud.Siimu Hans läinud siis juba ära,Kui Kieseli wend Otto sinna läinud.Kiesel hüüdnud weel takka ja käskinud oma hobuse tema heinast ära wiia.Kaa laudanud Siimu Hans tema küüni ära ja warastanud poole küüni heinu ära.Kaa puid ei olle olnud, ainult 2 kase latwa,mida Siimu Hans ise kewadel tüükad oli ära wiinud ja mille ladwad tema nüüd oma heinamaa risust oli kokku korjanud.Siimu hein oli koguni weel tegemata olnud ja sellega tema maa üsna terwe.\n\nSiimu Hansu käemees Mihkel Saarweldt rääkis et Kiisa mehed olid seltsis sinna tulnud,3-4 pihelgast olid küüni põhjas olnud,sugugi aga mitte nii jämedad kui kaewatud oliwad.Kask oli 7 tolli jämedune olnud,mida Kotlepa peremees ütles oma ja Hindreku pere raja pealt raiutud olewat rangi puuks,mitte aga Siimu maa pealt.Kedagi ei ole appi tulnud kui nemad riidlesid.Rehawarrega löömist ei nimetanud tema kaa mitte.\n\nKaa Tõntsu peremees Juhan Teimann,kes temaga küüni juure läinud,ütles need kaewatud puud kaa ennemine raiutud pihelga ladwad olewat.\n\nNõnda ei läinud siis käemeeste ja kaebaja jutud mitte kokku.Kaa teiseks kaebas Siimu Hans,et Kiisa mehed tema hädala olla ära söötnud.Kaewataw Hans Kiesel ütles,et tema loomad ei ole jalga Siimu maa peale saanud,temal olla karja alati juures,ainult siis kui Sinika Juhan,käemehe Mihkel Saarweldti poeg,tema karjast oli ähwardanud püssiga maha lasta,olla pois hirmuga nuttes koju joosnud ja selle ajaga olid mõned loomad üle raja läinud.Käemees Mihkel Saarweldt tunnistas,et Kiisa loomad olid ikka Siimu heinamas olnud.Kaewataw protesteris kõwaste selle wastu ja ütles need käemehe poja loomad olewat,mida tema kaa tunnistuste abil wõida tõeks teha.\n\nKohus mõistis:Et Kiisa Hans ilma politsei üle waatamiseta need haud on ära wiinud ning pärast hobuse kõige riistadega metsa saatnud ja mitmes muus asjas rohkeste oma wägi walda pruukinud,maksab tema 1 rubla trahwi walla laekasse ja selle ette 1 rubla Siimu Hansule,et temal werine märk näu peal näha oli.Kaa Siimu Hans maksab 1 rubla trahwi walla laekasse,et ta on enneaegu läinud teise metsa raiuma ja Kiisa küüni on ära laudanud ja mitmes asjas wale kaebtust on kohtus teise peale tõstnud,mida ta ise ei jõudnud tõeks tunnistada ja mis kaa mitte tunnistusmeeste juttudega kokku ei läinud.\n\nKohtu otsus sai täidetud aga Hans Rondikul jäi 1 rubla maksmata\n\nKohtuwanem:Jaan Wisileht XXX,Kõrwamees:Mart Wetz ,Kõrwamees:Mihkel Haumann XXX,kirj.Melles(allkiri)\n\n\n", "meta": {}, "layers": [{"name": "flat_ner", "attributes": ["nertag"], "parent": null, "enveloping": null, "ambiguous": true, "serialisation_module": null, "meta": {}, "spans": [{"base_span": [18, 34], "annotations": [{"nertag": "LOC_ORG"}]}, {"base_span": [41, 52], "annotations": [{"nertag": "PER"}]}, {"base_span": [112, 120], "annotations": [{"nertag": "LOC"}]}, {"base_span": [121, 126], "annotations": [{"nertag": "LOC"}]}, {"base_span": [146, 151], "annotations": [{"nertag": "PER"}]}, {"base_span": [266, 271], "annotations": [{"nertag": "PER"}]}, {"base_span": [281, 292], "annotations": [{"nertag": "PER"}]}, {"base_span": [388, 397], "annotations": [{"nertag": "LOC_ORG"}]}, {"base_span": [418, 428], "annotations": [{"nertag": "LOC_ORG"}]}, {"base_span": [447, 452], "annotations": [{"nertag": "LOC"}]}, {"base_span": [506, 512], "annotations": [{"nertag": "PER"}]}, {"base_span": [555, 560], "annotations": [{"nertag": "PER"}]}, {"base_span": [643, 648], "annotations": [{"nertag": "LOC"}]}, {"base_span": [778, 783], "annotations": [{"nertag": "LOC_ORG"}]}, {"base_span": [793, 804], "annotations": [{"nertag": "PER"}]}, {"base_span": [840, 854], "annotations": [{"nertag": "ORG"}]}, {"base_span": [937, 942], "annotations": [{"nertag": "PER"}]}, {"base_span": [1014, 1019], "annotations": [{"nertag": "PER"}]}, {"base_span": [1190, 1202], "annotations": [{"nertag": "LOC_ORG"}]}, {"base_span": [1431, 1436], "annotations": [{"nertag": "PER"}]}, {"base_span": [1483, 1488], "annotations": [{"nertag": "PER"}]}, {"base_span": [1922, 1928], "annotations": [{"nertag": "LOC_ORG"}]}, {"base_span": [1929, 1946], "annotations": [{"nertag": "PER"}]}, {"base_span": [1997, 2002], "annotations": [{"nertag": "PER"}]}, {"base_span": [2050, 2054], "annotations": [{"nertag": "PER"}]}, {"base_span": [2134, 2141], "annotations": [{"nertag": "LOC_ORG"}]}, {"base_span": [2142, 2147], "annotations": [{"nertag": "PER"}]}, {"base_span": [2273, 2277], "annotations": [{"nertag": "PER"}]}, {"base_span": [2785, 2790], "annotations": [{"nertag": "LOC_ORG"}]}, {"base_span": [2933, 2938], "annotations": [{"nertag": "PER"}]}, {"base_span": [3146, 3164], "annotations": [{"nertag": "LOC"}]}, {"base_span": [3188, 3199], "annotations": [{"nertag": "PER"}]}, {"base_span": [3392, 3404], "annotations": [{"nertag": "PER"}]}, {"base_span": [3411, 3416], "annotations": [{"nertag": "PER"}]}, {"base_span": [3512, 3518], "annotations": [{"nertag": "PER"}]}, {"base_span": [3586, 3596], "annotations": [{"nertag": "PER"}]}, {"base_span": [3657, 3667], "annotations": [{"nertag": "PER"}]}, {"base_span": [3706, 3710], "annotations": [{"nertag": "PER"}]}, {"base_span": [3724, 3730], "annotations": [{"nertag": "PER"}]}, {"base_span": [3808, 3818], "annotations": [{"nertag": "PER"}]}, {"base_span": [3919, 3929], "annotations": [{"nertag": "PER"}]}, {"base_span": [4029, 4034], "annotations": [{"nertag": "PER"}]}, {"base_span": [4104, 4115], "annotations": [{"nertag": "PER"}]}, {"base_span": [4124, 4140], "annotations": [{"nertag": "PER"}]}, {"base_span": [4151, 4156], "annotations": [{"nertag": "LOC"}]}, {"base_span": [4313, 4320], "annotations": [{"nertag": "LOC_ORG"}]}, {"base_span": [4343, 4356], "annotations": [{"nertag": "LOC_ORG"}]}, {"base_span": [4405, 4410], "annotations": [{"nertag": "PER"}]}, {"base_span": [4521, 4527], "annotations": [{"nertag": "LOC_ORG"}]}, {"base_span": [4537, 4550], "annotations": [{"nertag": "PER"}]}, {"base_span": [4711, 4714], "annotations": [{"nertag": "PER"}]}, {"base_span": [4730, 4740], "annotations": [{"nertag": "PER"}]}, {"base_span": [4744, 4749], "annotations": [{"nertag": "LOC"}]}, {"base_span": [4794, 4805], "annotations": [{"nertag": "PER"}]}, {"base_span": [4840, 4845], "annotations": [{"nertag": "PER"}]}, {"base_span": [4909, 4915], "annotations": [{"nertag": "LOC_ORG"}]}, {"base_span": [4916, 4921], "annotations": [{"nertag": "PER"}]}, {"base_span": [4930, 4947], "annotations": [{"nertag": "PER"}]}, {"base_span": [5095, 5111], "annotations": [{"nertag": "PER"}]}, {"base_span": [5125, 5130], "annotations": [{"nertag": "PER"}]}, {"base_span": [5148, 5153], "annotations": [{"nertag": "PER"}]}, {"base_span": [5318, 5323], "annotations": [{"nertag": "LOC_ORG"}]}, {"base_span": [5324, 5328], "annotations": [{"nertag": "PER"}]}, {"base_span": [5552, 5565], "annotations": [{"nertag": "PER"}]}, {"base_span": [5605, 5614], "annotations": [{"nertag": "PER"}]}, {"base_span": [5615, 5619], "annotations": [{"nertag": "PER"}]}, {"base_span": [5704, 5715], "annotations": [{"nertag": "LOC"}]}, {"base_span": [5922, 5935], "annotations": [{"nertag": "PER"}]}, {"base_span": [5969, 5982], "annotations": [{"nertag": "PER"}]}, {"base_span": [5997, 6006], "annotations": [{"nertag": "PER"}]}, {"base_span": [6018, 6032], "annotations": [{"nertag": "PER"}]}, {"base_span": [6042, 6048], "annotations": [{"nertag": "PER"}]}]}]}