
Koos olid kõik alamal nimetud kohtu liikmed:

Peawanema abiline: Jaakub Lunden XXX

Kõrwamehed: Mart Tiiswelt XXX

Hans Stember XXX

Kirjutaja: K.Kuhlberg [allkiri]

Kaebduse kandja Mart Welsker astus kohtu ette ja kaebas: Püha pääwa hommikul läksin oma hobust küla wäljale köide panema ja mõisa wäljawaht Juhan Tannebaum oli seal ees ja istus kiwi otsas, mis peale mina teda teretasin ja tema minu terwise wastu wõttis ja panin oma hobuse leppa külge köide, tagasi tulle ütles Juhan Tannebaum: "Sinu tüttar ehk määri raswaga ära ükski pois tema ligi ei lähe" Mis peale mina kostsin: sinu pojal oli ta ilma määrimata hea kül, Selle sõna peale wirutas Juhan Tannebaum kohe ühe hoobi rusikaga minu kaela peale, selle peale astus ta edasi ja ütles: sa teed seda wiisi, et teie kõik siit maalt ära lähete ja istus oma hobuse selga ja läks kodu.

Kaebduse alune Juhan Tannebaum astus kohtu ette ja ütles: Mart Welsker pani oma hobuse mõisa ja küla maa wahe peale koide, kus hobune aga köie otsas mõisa maa peale ulatas; mina käskisin teda ära wiia ja ütlesin: Ära pane mitte siia see on mõisa poolt ära keelatud, mina pean alati sinu järele passima, Mart Welsker wastas:"mis asja sina passd, sina passid minu Anne." mis peale mina wastasin: Sinu tüttar kas määri raswaga ära ükski tema ligi ei lähe, mis peale Mart Welsker kostis: Sinu pojal oli ta ilma määrimata hea küll, Se peale andsin temale ühe käraka kaela peale ja istusin oma hobuse selga ja läksin koju ja Mart Welsker läks oma hobusega külla poole.-

Kohtu mõistus sai tehtud:

Mart Welsker maksab (3) kolm rubla walla laeka trahwi selleeest, et üle mõisa wälja wahi keelu, oma hobuse mõisa maa peale köide pani ja seal juures häbematta sõnad andis ja püha pääwa hommikul riidu alusta. Wäljawaht Kustas Tannebaum maksab aga Mart Welskerile (1) üks rubla oma hoobi löömise eest.

Nõnda on se kohtu pääw lõppetud.-

Peawanema abiline: Jaakub Lunden XXX

Kõrwamehed: Mart Tiiswelt XXX

Hans Stember XXX

Kirjutaja: K.Kuhlberg [allkiri]


