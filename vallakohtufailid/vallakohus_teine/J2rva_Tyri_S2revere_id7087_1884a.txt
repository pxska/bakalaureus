
Joosep Riimann Lokkutalt pärib oma wenna Mihkli lese Mai Riimanni käest (kellel laps oma mehest järele jäänud) weel oma wana isast warandusest, mis 18. aasta eest surnud on, ja wend Mihkel 3 kolme aasta eest surnud. Joosep Riimann pärib kahed nahk rangid, üks puu margapuu, üks Tischleri pink, üks suur kõrge look, üks wanaisa kasukas, üks piirust korb, üks Piibli raamat, ja 6 rubla raha, mis tema ise Mihklile laenand.

Mai Riimann ütleb, et tema õndsa mehel kahed rangid järele jäänud, neist ühed wana seeliku tükiga lapitud nahk rangid, ja teised ued töörangid riide kaelusega. Margapuu olla enni Mihkli surma ärakadunud, ja Tischleri pink olla Mai peale oma mehe surma kohe Joosepile lubanud, ja loogast ei ütle Mai mitte teadwad, ja wana kasuka riidest teinud Mai oma lapsele kue. Korb olnud üks wana narakas, seda lubab kätte anda, Piibliraamatul peab tema mehe Mihkli nimi peale kirjutud, ja Mihkel ütlend, et se Piibel tema jagu olla, 6 rubla raha luband Joosep RiimannMihkli puusärgi tegemise Maiele kinkida, seda tunnistab Joosep ise ka, aga sellepärast tahab  nüüd Maie käest pärida, et Mai wenna Juhani käest oma kraami pärinud. Mai ütleb, et temal wana Juhan Silbermanni käest oma mehest jäänud raha 20 rubla saada olla, kui tema seda Juhani käest kätte saab, siis wõib Joosep oma 6 rbla ka kätte saada, aga praegu temal ei olla mitte maksta, ja tema mees üttelnd, et temal wenna Joosepi käest ka 50 rbla saada olla.

Kohus mõistis seda Joosep Riimanni pärimist Mai Riimanni käest tühjaks, sest et tema isa oli ka Mihkli isa, ja Mihklil laps järele jäenud, kui neil midagi pärimist oli Mihkli käest, pärinud seda siis kui Mihkel elas, ehk warsi peale Mihkli surma, selle pingi wõib Joosep ära wia omale, ja neid mis Joosep weel pärib, ei olegi enam järel, ja 6 rbla raha luband Joosep Mihkli puusärgi tegemise aeges Maiele kinkida, seda tunnistab kohtumees Hans Rick tõeks.   

Pea Kohtumees Hans Rick XXX

Kõrwasmehed Mart Wärtmann XXX Mihkel Sengbusch XXX

Kirjutaja Karl Waarmann 


