
1911 a. 24 Märtsi kp. ilmusiwad Wäätsa wallakohtu  koosolekule kohtule isiklikult tuntud    Jaan Madise p. Madisson ja  Kustas Hansu p. Kukkeus ja palusiwad kohut akti raamatusse üles wõtta endi allnimetatud suusõnalist lepingut:

§ 1.

 Madisson rendib  Kukkeusele oma päralt olewast "Wõnsi" talu karjasmaast Weneweres 400 ruutsülda sauna ja aia alla.

§ 2.

Selle maa eest maksab Kukkeus Madissonile aastas wiis (5) rubla renti ja lõikab 2 päewa rukkist.

§ 3.

Leping on tehtud 10 aasta peale, 1. Januarist 1911.a. arwates, ja on kohustaw nii hästi pooltele kui ka nende pärijatele.

§ 4.

Kukkeusel ei ole renditud maa edasirentimise õigust.

Peale kirjutatud "Kukkeusele" tuleb uskuda.

 K. Kukkeus /allkiri/

J. Madisson /allkiri/

Leping on pooltele etteloetud ja nende poolt alla kirjutatud.

Eesistuja Wiidow /allkiri/

Liikmed

Polberg /allkiri/

 Wästrik /allkiri/

Kirjutaja  Pommer /allkiri/


