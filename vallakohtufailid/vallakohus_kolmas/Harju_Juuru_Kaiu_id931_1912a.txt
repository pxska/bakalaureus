
Üks tuhat üheksasada kaheteistkümnendamal aastal Aprilli kuu kolmeteistkümnendamal päewal (1912 a. Aprilli kuu 13 p.) ilmusiwad Kaiu walla kohtu ette, palusiwad järgmist lepingut kohtu akti raamatusse üles wõtta.

Mina Jaan Jüri p. Bamberg annan oma rendi talu "Wanakortsu" pidamise õiguse oma poja Hansu kätte 23-mast Aprilli kuu päewast 1912 selle tingimisega: mina saan kuni surmani toidetud prii korteri ja riiet nii palju kui tarwis läheb, kõik kasitud ja haidatud nii kuidas tarwis läheb. Kõik koha kraam, wili ja loomad mis selle koha peal on jäeb poja Hansule. Poeg Hans peab tütrele Marile üks sada rubla (100 rub.) maksma, peale seda jäeb minul poja Hansu käest kakssada rub. (200 rub.) kõige selle koha kraami ja loomade eest saada, see raha jäeb ilma protsendita Hansu kätte tema peab aga minule sellest natukene haawal, nii kui minul juhtub tarwis minema, andma, kui aga sellest rahast järele jäeb peale minu surma, siis jäeb see poja Hansule, sellest ei ole kellegil teistel pärimise õigust, poeg Hans peab mind ilusti kui surm tuleb maha matma. Kõigest asjast, mi koha peal on jätan mina omale üks kirstu täis rukkid, umbes kolm set werti. Kui poeg Hans tõrgub toitu andmast, siis peab tema minule 5 rub. igas kuus sööma raha maksma kuni surmani.

Hans Bamberg on nende tingimustega rahul, lubab seda kõik hea meelega täita.

Selle akti sisu sai enne alla kirjutamist sõna-sõnalt ette loetud, mis peale mõlemad omad nimed alla kirjutawad.

Jaan Bamberg ei oska kirja, tema oma palwe peale kirjutas alla Jüri Traufeld.

Hans Pamberg [allkiri]

Selles aktis tähendatud Jaan ja Hans Bamberg on mõlemad kohtule isiklikult tuntud ja on mõlemad õiguse wõimulised lepinguid tegema, seda kinnitab kohus oma allkirjadega.

Kohtu eesistuja: H.Troost [allkiri], J.Luige [allkiri]

Liikmed: H. Limberg [allkiri], J. Tiimus [allkiri]

Kirjutaja K.Aron [allkiri]


