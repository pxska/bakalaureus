
Kaibas Perremees Warriko Hindrik et ni kui jobba mitmel Perremeestel Ahjawallan om ettetulnud, et nooret Poisid ösel neide Majade ümber hulkuwat, kah honeti sisse lähhawat tütrikut otsima ja Tuld künnide sissen ülleswõtwat ja siss samma kah middagi warrastawat, ja kui sis Perremees tahhap neid ärraajade, sis om temma wäega saggedaste läudnu, et Poissit ommawat niida kurjalissed temma wasta et tedda ilma armota löwat ja om kah ilda aigo ette tullun et ütte Perremehhe päle Püssiga lasti, ent Jummala Hoitminne es lasse Pauku külge minna, ja muidogi teada, Teggijat es tulla ösel ja es sa kah kätte - om temma, Warriko Hindrik omma küüni sissest ja Majade ümberlt omma Sullasse Abbiga Ösel kätte saanu: Peter Sawa, Johan Parksep ja Mikk Sonnatar, kellel kah Püss ütten olnud, päle too kui jobba Warriko Hindrikul ütte Hobbesse Rista, mis 15 Rubl. maksiwat, ilda aigo taggasi ärrawarrastidi.

Need üllewannimmitetud Possid ettekutsutud, es woi salata et nemmad ösel sääl olnud, nink Mikk, et temmal mitte Püss ütten es olle, ja ütliwat et neil tütriko man Assi olnud ja Hobbesse Ristu nemmad ei ollewat mitte warrastanu.

Sai moistetud: Eggaüts neist Poissidest saap 20 hopi Witsu ja peawat ille kolme need warrastetud Riistu, se om 5 Rubl. Mehhe pält näddali perrast ärramaksma.

Se moistminne sai kulutud nink ütteldut, mis tähhele panda om, kui Kohhut tahhap eddessi käwwa - nink poissid trahwitetud.

Jaan Raud XXX

Hindrik Torg XXX

Hindrik Naggel XXX

Josep Adoson XXX

Peter Kutzari XXX

Se Protokoll sai wäljaantud neide Poisside Tahtmisse perra, sel 18 Nowembril 1867.

Jaan Raud XXX


