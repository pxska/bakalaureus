
Sai talitaja Kustaw Rõõmuse läbi ette pandud Mõisa Herra O von Kurseli kaebtus, et mõisa karjane Karel Pihelgas on ilma üles ütlemata ära läinud: tema aast hakkas Jüripäewast Jüripäewani.

27 Jüri kuu päewal seletas Karel Pihelgas oma aasta palka ja kui palk oli kätte makstud, ütles tema, et laupäewa õhtuni tenib tema see on 29 Aprillini 1889 a ja siis läheb ära, ilma asjad kätte andmata läks tema pühapäew 30 Aprillil ära üks terwe nädal peale aasta.

Ette astus karjane Karel Pihelgas ja ütles wälja: Mõisa herra ütles minule juba minewa sügise üles 26 Oktob 1888 a et mina wõida omale teist kohta otsida, aga mina ütlesin, et mina teenin poole aastad täis ja läksin 29 Oktob üles ütlema, aga herra ütles sull on aasta kaup ja teenid aasta täis. Mina teenisin aasta täis kunni 26 Aprill k.p. 1889 siis läksin palka seletama ja sain palga kätte ja ütlesin, mina lähen nüüd ära sest minu aast on nüüd täis ja olen kunni laupäewa õhtuni ja herra ütles kes inimest wõib pidada kui ei taha teenida ja mina läksin pühapäew 30 Aprilli k.päwal ärra.

Kohus mõistis, et Karel Pihelgas nii hilja üles ütles 26 Aprilli k.p. ja 30 Aprilli k.p. ära läks ja mõisa kortel üks terwe nädal pärast aastad kinni pidas, tema peab see eest 2 rbl. trahwi walla laekasse maksma. Eestimaa talu rahwa seadus § 467

Kohtuwanem: Jaan Anderson XXX

I Kõrwamees: Mihkel Klems XXX

II Kõrwamees: Mihkel Lents XXX

Kirjutaja: J Truus &lt;allkiri&gt;

2 rubla trahwi (makstud)


