
Keiserliku IV Tartu Kihelkonna kohtu eeskirja pääle 11. Julil 1883 N 4647 tuli ette Jaan Tätte Rasinalt ja kaibas kui koolnud Hindrik Tätte pärijate wöölmölder tähte ette näidates, et nimetatud pärijatel 161 rubl. 12 1/2 kop. Ahja wallawalitsuse käest saada on ja nõudis, et pärijad täieealiseks on saanud, seda raha kõige protsentitega ühtekokku 209 rubla 30 kop. kätte saada.

Wallawanem Jaan Loko wastutas selle pääle et temal seda raha maksa ei ole, sest et see kassaraamatusse sissekirjutatud ei ka walla laadikus leida ei ole.

Endine wallawanem Jakob Nagel ütles wälja et tema ametiaea sees sellest rahast 41 rubl. 12 1/2 kop. sisse maksetud on saanud. See on walla laadikusse pantud. Et see summa kassaraamatusse üles tähentatud ei ole, ei ole mitte tema süüd, waid wõib aga endiste kirjutajate ooletuse läbi süüdinud olla. Tema arwates ei ole walla kassa mitte puudulik.

Endine Ahjawalla kirjutaja C. Sauk ütles wälja, kui tema Ahjawalla kirjutaja ameti oma kätta wõtnud, ei ole tema seda Wõsmi Hindrik Tätte warandusest sisse maksetud raha kassaraamatusse mitte üleskirjutatud leidnud. Tema aea sees on 11 rubla 12 1/2 kop. sisse maksetud saanud mis ka walla laadiku pantud. Mis tarbis need endised summad pruugitud ehk kus nemad pantud saanud ei tea tema.

Mõiste: Endine wallawanem Jakob Nagel peab 209 rubl. 30 kop. kaheksa päiwa sees Hindrik Tätte pärijatele wälja maksma.

Kohtumees: Kusta Iwanthal XXX

Kohtumees: Mik Rebane

Kohtumees: Jaan Hansing

Kohtumees Peeter Hindrikson ja Jaan Moonson andsid oma otsuse seda wiisi protokolli, et iga üks wallawanem, kes seda raha wastu on wõtnud, oma jagu wastu wõetud raha kõiki protsentega Wõsmi pärijate hääks wälja peab maksma.

Kohtumees Peeter Hindrikson XXX

Mõiste sai T.S.R. järele aastast 1860 §772-774 kuulutatud ja õpus antud mis tähele tuleb panda kui keegi kõrgemal kohul nõuab ja ei olnud Jakob Nagel rahul.

Kirjutaja: Chr Kapp &lt;allkiri&gt;

19 Nowbr. Kihelkonda sisse saadetud.


