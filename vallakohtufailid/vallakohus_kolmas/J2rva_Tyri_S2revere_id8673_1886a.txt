
Lokkota mõisa walitseja Jaan Almann kaebab, et Lokkota walla poisid olla wiina wooris wiina aamidest wiina wälja lasknud. Esimese woori aeges lasknud Jaan Lutrussen oma aamist (sest puurimise koht oli tunda olnud) ja Jaan ise ka walitseja wasta tunnistanud, et tema natuke oma aamist wiina lasknud, aga tema käes ei ole midagi leida olnud.

Jaan Almann tunnistab, et Karl Raudsep (Jüri poeg) temale tagasi tulles rääkinud, et Anton Bach tema Karl Raudsepa wastu tunnistanud, et tema lasknud teise woori aeges oma aamist oma kue toobise lähkri sisse wiina, aga se ei ole mitte täis olnud, ja pannud teine poole lassi kõrtsi lume sisse maha, se lähker olla sealt ära kadunud, ja arwand, et tema Karl Raudsep ehk walitseja ära wõtnud.

Mihkel Sengbusch Juhani poeg tunnistanud walitseja wastu, et tema toonud ühe lähkri metsast wälja ja wiinud Karl Hiopi kätte reepeale. Karl Raudsep Willemi poeg tunnistab, et tema olla wiina woorist tagasi tulles näinud kui Mihkel Sengbusch Juhani poeg metsast wälja tulnud ühe lähkriga ja seda Karl Hiopi kätte reepeale wiinud, ja Mart Weltmann üttelnud, et se olla Karl Hiopi lähker. Jaan Tossmannil olnud pudel, se läinud katki ja tema saanud sest mekkida et se wabriku Spiiritus olnud. Karl Raudsep tunnistab, et tema ei ole midagi walitseja wiina woorist rääkinud nõnda kui walitseja tunnistab, ega ka midagi näinud selle woori teel.

Mart Weltmann ütleb, et tema ei olla midagi Willemi poja Karl Raudsepa wastu selle wiina woori tee peal rääkinud ega ka midagi lähkrit ega wiina näinud. Jaan Lutrussen tunnistab walitseja tunnistust waleks, et tema ei olla mitte walitseja wastu tunnistanud, et tema oma aamist wiina lasknud, ega ka kellegi teise aamist, ega ka seda näinud, et tema aamil auku puuritud. Anton Bach ütleb, et teama ei olla lähkert otsinud, ega ka kadund olnud, waid se lähker olla praegu kodu, mis temal tee peal kaasas olnud.

Mihkel Sengbusch Juhani poeg ütleb, et tema ei olla mitte walitseja Jaan Almanni wastu tunnistanud, et tema ühe lähkri metsast wälja toonud tagasi tulles, waid tema tulnud Karl Hiopi järel, ja Karl Hiopi lähker Kukkund tee peale maha, ja Karl hüüdnud ja käskind oma lähkert maast üles wõtta, ja kätte tua, ja tema wiinud seda lähkert Karl Hiopi kätte. Selle lähkril olnud midagi sees, aga tema ei tea mis seal sees olnud.

Jaan Tossmann tunnistab, et Juhan Sengbuschi aamil olnud  õlekõrs sees, selle kõrre läbi imedes suust oma pudeli sisse ühe kortli wäärt pannud õhtu kella kümne aeges, se pudel olla katki läinud, siis annud pooleks läinud pudeli seest Karl Raudsep Willemi pojale sest mekkida, muud midagi tema ei tea tunnistada. Karl Hiop tunnistab, et tema kalja lähker reepealt maha kukkund, mis Mihkel Sengbusch tema tellimise peale tema kätte reepeale toonud. Ja kui tema teepealt kõrwale pöörand lassima poole, siis wõtnud Karl Hiop selle lähkri prundi pealt ära, lähkri suud allapidi pöörates, ja üttelnud waadake et mul midagi walts asja ei ole seda olla teised woori mehed ja ka wallitseja näinud, kes järel tulnud. Muud midagi tema ei teada.

Juhan Sengbusch tunnistab, et tema midagi selle wooris ei ole näinud, ei lähkret ega wiina, ega wiina laskmist. Jaan Hiop ütleb, et temal ei ole wiina olnud, ega ka teistel kellegil wiina näinud. Jaan Wärtmann ütleb, et temal ei ole wiina, ega ka teistel kellegil wiina näinud, waid seda näinud, et peremehe Karl Hiopi kalja lähker maha kukkund, mis Mihkel Sengbusch kätte toonud. Toomas Kiwinuk tunnistab, et tema ei olla midagi selle woori peal näinud, sest tema olla woori järel käinud ja poisid peawad tema eest endid hoidma.

Mõistetud, et jääb teiseks kohtu päewaks seletada, sest et täna on juba hilja, ja tõe tunnistust puuduwad.

Pea Kohtumees Hans Rick XXX

Kõrwasm. Mart Wärtmann XXX

Kõrwasmehe asemik Toomas Kiwinuk XXX


