
Walguta mõisa kärner Tõnis Lubi tuli ette ja kaewas mõisa talli poisi Jaak Kallas pääle: Jaak Kallas ütel minu Suure Rõngu perishärra C. von Anrepi ees hobese wargas. Perast ütel Jaak Kallas minule söögi lawwa man wastsel aastal hobese waras.Tunnistaja Andres Irs ja Mari Wok olliwa man. Mina nõwwa, et ta minu teotamise eest trahwitus saab.

Tunnistaja Andres Irs Wene õiget usku, ütel: Mina sei, tuli kärner Tõnis Lubi ja ütel: mina kõneli õdangu hobestest Jaak Kallassega ja nüüd arwatas, et mina ole hobese wälja andja, nii om Jaak Kallas Rõngu härrale kõnelnu, See pääle ütel Jaak Kallas: sina kurat oled see asja mees, sellest sa ei pääse ja lei löögi lauda wasta käega.

Tunnistaja Mari Wok Luteri usku, ütel Jaak Kallas lei löögi lawwa wastu käega ja ütel kärnerile: Sina kurat sest asjast ei pääse, aga nende edimäst juttu ma es kuule.

Jaak Kallas kutsuti ette, ütl: Mina ei ole mitte Tõnis Lubile ütelnu, et sina kurat oled see asja mees sellest ta ei pääse.

Mõistus: Selle tunnistuse pääle om mõistetu, et wastsel aastal püha päewal Jaak Kallas Tõnis Lubi om hobese wargas sõimanu, saab Jaak Kallas 3 öös ja päewas politsei trahwis wangi pantus. Loeti ette, Jaak Kallas ei ole rahul, Appelationi täht anti kätte ja Protokoll sai sel 10. weebruaril wälja.


