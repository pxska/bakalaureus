
Kohtukorrapärast olid kohtumehed koos. Peakohtumees Hans Rick. Kõrwasmehed Mart Wärtmann, Mihkel Sengbusch.

Lokkotalt Ado Wiroh kaebab, et Lokkotalt Mihkel Silbermanni käest temal Mundamendi kraawi tegemise ette tööraha 2 rbl. 60 kop. saada, mis Mihkel ei pea temale mitte ära maksma. Nõnde kaup olnud Mihkliga nõnda. Adu Weroh pidand 1883mal aastal sügise ühe Mundamendi kraawi Lokkota mõisa juures sisse kaewama, mis 29 sülda pitk 3 jalga lai 4 jalga sügab. Selle sülla kaewamise ette 10, kop saama. Aga pärast kaupa pantud kraaw pool jalga laiemaks, ja siis kui kraaw pool tehtud olnud. Aga Mihkel ei olla Adule sellepoolest mitte juure lubanud.

Adu Weroh teinud seda nimetud kraawi 26 sülda walmis, ja 3 sülda jäänd tegemata, sest et Adu ei ole teadnud, kus kohast kraaw pöörab, ja pärast külmetand ma kõwaks. Adu pidand kewadel se 3 sülda sisse kaewama, aga Mihkel kaewand kewadel, ilma temale (Adule) teada andmata se 3 sülda walmis, ja nüüd ei tahta Adule mitte maksta.

Mihkel Silbermann ütleb: et Adu Weroh pidand ja luband seda nimetud Mundamenti kraawi 29 sülda pitk ja 3½ jalga lai, 4 jalga sügab 10 kop ette sülla pealt sisse teha. Se 3 sülda jätnud Adu kiuste pärast sügisel tegemata ja kewadel luband sisse teha, ja ei olla mitte teinud. Mihkel teinud kewadel Jüri päewa ümber ise se 3 sülda walmis, ja ei taha Adule mitte midagi maksta, et Adu ei olla mitte kraawi walmis teinud.  

Kohus mõistis nende oma tunnistuse järele, et Mihkel Silbermann maksab Adule 2 rubla, et tema kewadel enni kraawi sisse tegemist Adule teadust ei annud.

Adu Weroh kautab 60 kop. seläbi, et tema sügisel ning ka kewadel seda 3 sülda sisse ei kaewanud, mis ta ise oli lubanud.

Mõistmised kuulutud.

Mihkel ei luband estes mõistmist täita. Aga pärast on täitnud. Adu ei ole mitte rahul palub protokol wälja. Sai antud.

Peakohtumees Hans Rick XXX

Kõrwasm. Mart Wärtmann XXX

Mihkel Sengbusch XXX

Adu wõtis protokol wälja ja tõi pärast tagasi ja on seega rahul.


