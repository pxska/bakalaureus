Ette tulli Andre Hollo ja kaibas et Johan Kerra om teda ööse wäga rängaste puuga löönu, kui tema teed pitten Peter Rappeli poolt tasasi tulli ja tema nüüd nüüd omma terwuse rikmise eest 100 Rbl. sest et tedda Johan Kerra wäga rängaste om löönu nii et tema mitte maastgi üles es saa. Tunnistajas and tema Karl Keir ja Johan Toll. Kohtumees Jaan Oppar om teda üle kaenu.
Johann Kerra om täämbas käsk saanu ja ei ole mitte kohtu ette tulnu.
Tunnistaja Karl Keir lutteri usku ütles wälja, et tema om käünu Andre Holloga Rappeli pool ja tagasi tullen tee pääl nurmen ajanu Johan Kerra Andre Hollod takkan ja tema olnu jälle kawwemban ent tema lännu takkan ja kuulnu kui olnu suur matsahus ja sis nakkanu Andre Hollo tõnni, pääle selle löönu Johan Kerra teda weel mõni 7 kõrd saibaga, wõtnu kübara pääst lännu kodu poole ja üttelnu weel "küll ma sinno tunne." ent Andre Hollo saanu küll raskeste löödus, pää ja ots paistetanu kõik üles.
Kohtumees Jaan Oppar ütles wälja, et Andre Hollo pää om ka küll wäega paistedu olnu ja kõwaste löödu.
Wöörmündri Peter Erik ütles wälja, et Johan Kerra om temale kõnelnu, et Andre Hollo wisanu temale enne puuga sis löönu tema ka küll saibaga Andre Hollole pähas.
Otsus:
"Johann Kerra, Peter Rappel ja Johan Toll ette kutsu."
Pääkohtumees: K. Lõhmus [allkiri]
Kohtumees T. Pilt [allkiri]
Kohtumees Kal Gründhal [allkiri]
Kirj. asemel P. Normann
"
