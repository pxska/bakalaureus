Jaan Kelt Kiidjärwelt kaebas P. Haasani juures seistes, et Peeter Tork teda aasta peale 60 rbl. ja 1 paari wene saabaste palga eest sulaseks kaubelnud ja 1 rbl. käeraha annud; aga et Tork temale pärra ei ole tulnud Kassi kõrtsi juure, nõnda kui kaup olnud, siis ei ole saanud tema teenima minna ja nõuab Torga käest aasta palk.
Peeter Tork ütles kaebtuse peale, et tema on Kassi Kõrtsi juures Jüripääw kell 2 olnud, aga Jaan Kelti ei ole tema näinud ning käsknud tema oma äija läbi ütelda, et tema Lukko maja minema peab, aga see pois ei ole läinud teenima mis eest tema 60 rbl. aasta palka nõuab.
Joosep Zirk tunnistas, et Jaan Kelt tema wastu ütelnud: Peeter Torga äi olewad teda küll teenima kutsunud, aga tema ei olewad läinud ning nõudnud 2 pudelit õlut.
Mõiste: Jaan Kelt peab 8 pääwa sees kahe kördne käeraha Peeter Torga hääks wälja maksma ja ei ole pääle selle kummagil teine teise käest nõudmist.

Mõiste sai kohtukäijatele T.S.R. järel 1860 a. §772-774  kuulutud ja ülema kohtukäimiseks õppus antud, ja ei olnud nemad sellega rahul.

