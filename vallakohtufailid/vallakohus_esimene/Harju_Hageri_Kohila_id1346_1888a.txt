Kohtu ette tuli Wäljapere koha omanik Juhan Kõerw ja kaebas: et Rabiwere mõisa teu mees Kustas Wäljar olla tema hobused (kolm hoost) tema karja maalt ära ajanud ja Rabiwere mõisa teu majade juure aja külge kinni sidunud.
Kustas Wäljar sai ette kutsutud ja küsitud, miks ta hobused sinna oli ajanud? Kustas Wäljar ütles: Mina ei ajanud mitte hobusid sinna, waid hobused oliwad ise sinna tulnud, mina nägin neid seal ja käskisin metsa wahti neid kinni sidud, mida ka metsawaht minu käsu peale tegi.
Kui Wäljapere sulane hobusid tahtnud sealt ära wia, siis ei olla Kustas Wäljar neid mitte tahtnud lasta ära wia, waid nõudnud 3 (kolm) rubla selle eest, et ta neid olla öö läbi seal walwanud.
Et Kustas Wäljar ilma miski pohjuseta hobusid keelas ära wiimast, mõistis kohus temale 1 (üks) rubla trahwi.
Kohus on mõistetud ja trahw maksetud.
"
