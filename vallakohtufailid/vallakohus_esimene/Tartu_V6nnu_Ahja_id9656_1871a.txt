Sell sammal päiwal tulli ette Peter Issaksos ja kaibas ülle omma ennitse sulase Jaan Kolli, et se om temma Aidast allati Häringit warrastanu, ent ei olle temma tedda mitte woinu kätte saada. Palleb kahjo Tassumist ja Jaan Kollid trahwida.
Tunista Widrik Wilk ja Lena Issakson olliwad omma Tunnistust jobba Kihhelkonnakohtun wälja üttelus, ketti kohto polest sia ülles antud, ja olliwad need niida wiisil. Widrik Wilk: et Jaan Kolli ollewat essi temmale kõnelnud et temma Perremehhe aidast Häringit warrastanu, nink et temma omma Wötmaga Aida Ust wallale teinud. Kah ollewad temma neist Häringist Kena Issaksonile paknu, ent ei olle se neid wasta wöttus.
Lena Issakson ütles: et Jaan Kolli om temmale kotus Haringit paknu, kui Lena küssinu, kost temma neid saanu, om temma üttelnu, et temma neid Perremehhe aidast wötnu, kui temma ommi röiwid sält toonu.
Jaan Kolli ettekutsutud ja selle asja perrast küssitud, ütles, et temma sest middagi ei tia.
Sai moistetud: Jaan Kolli peab warrastets Haringgide est Peter Issaksonile 4 Rubl nink wasteladiko sisse 6 Rubl hob maksma.
Se Moistminne sai § 773 &amp; 774 perra kalutud.
Peter Kutzari XXX Peter Akkert XXX Joosep Koor XXX
Jakob Hansor XXX Jaan Tennosar XXX 

