
Aleksander Mölder kaebas, et Kusta Nagel olewat teda aasta peale sulaseks kaubelnud, 60 rbl. raha palka, pool wakamaad lina maha teha ja üks paar saapid olnud palk, - aga Kusta Nagel olewat teda 28. Augustil s.a. teenistusest ära lasknud; teenistuse aeg alustanud 16. Webruaril s.a. ning nõudis teenitud aea eest 40 rbl.

Kusta Nagel wastutas kaebtuse peale, et tema oma sulast teenistusest ära ei ole lasknud, waid kaibaja olnud tema teist tööpoissi Kusta Purikad armetumal wiisil peksnud, tema naist ähwardanud, ilma tema lubata kodust 2 päiwa ära olnud ja wiimaks tema käest nurmes palka küsinud; aga et temal wõimata olnud kohe temale palka äraseletada, siis läinud A. Mölder teenistusest isi ära ja wõtnud tema aida wõtme ära, mis praegu weel poisi käes. Kusta Nagel nõuab aasta palk kahjutasumiseks. - A. Mölder ei wõi Nagla ülesandut salata.

Mõiste: Aleksander Mölder peab teenistusse tagasi minema ja saab ärawiidetud aeg tema palgast maha arwatud, wastalisel körral peab tema Kusta Nagla hääks aasta palk kahjutasumiseks maksma.

Mõiste sai kohtukäijatele T.S.R. järele a. 1860 §772-774 kuulutatud ja õppus antud, mis tähele panda tuleb, kui keegi kõrgemat kohut nõuab ja ei olnud Al. Mölder rahul.


