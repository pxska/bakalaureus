
28 päris kohtupäew.

Kohtu korra pärast olid Kolga kogukonna kohtumajasse kokku tulnud:

Kohtuwanem: J. Jürjens.

Kõrwamees: J. Laurent.

Kõrwamees: H. Odenberg

Kirjutaja: G. Tamberg

Tapurlast Allika Tanel Nelkberg 35 a. w. kaebab, et ned minewal nädalal mere peal nooda wedamise pärast Kiige Tehwe Ratsowiga waidlema saanud, wähe aja pärast jõudnud wiimane paadiga Nelkbergi paadi juure ja hakanud järel pärima "Mis sea tööd ma olen teinud ja löönud teda paadi aeruga kolm korda, nõnda et paadi aer katki läinud ja käsi weel praegu üsna haige on

Kaewataw Tehwe Ratsow 53 a. w. tunnistab: meie saime nooda wedamise pärast mere peal Tanel Nelkbergiga tülisse; tema ütles mulle, et ma pidada sea tööd tegema ja sõimas mind armuleiwa sööjaks, sellepärast lõin ma teda mere peal 3 korda paadi aeruga.  Otsus: Kohtu ees näitab Tanel Nelkberg, et tema käsi weel praegu löömisest sinnine on ja Tehwe Ratsow ka oma löömist ei salga, leppiwad mõlemad kohtu ees sel kombel, et Ratsow Nelkbergile kolme hoobi eest a 1 /üks/ Rbl s.o. 3 /kolm/ Rbl. maksab rohtude rahaks käe parandamise tarwis ja peale maksab Ratsow 3 /kolm/ Rbl. Walla laeka heaks trahwi, et ise enesele mere peal hakkab kohut mõistma ja armuta kombel Nelkbergi löönud. Suma 6 /kuus/ Rbl 


