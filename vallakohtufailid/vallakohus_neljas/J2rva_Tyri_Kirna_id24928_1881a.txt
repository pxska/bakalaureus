
Prottokoll sel 1misel Augustis 1881

Koos olid kohtu Peawanem: Jaan Reemann

Jaan Kreep

Hans Simsohn

Kirjutaja H. Saarmu

№ 36.

Kohtu laua ette astus  Jaan Neewe ja kaebas: et tema on peremees   Jaan Ehrenwerthiga aasta peale teenistuse kaupa teinud (33 Rub. raha ja täis riie; 4 Rubla 60 kop olla tema käsiraha saanud). Tema olla ka wiis nädalat oma aastat ära teeninud ja siis haiguse pärast oma peremehe juurest kuus nädalat ära olnud ja et tema peremees ei ole pärast haigust teda mitte enam oma juure teenima wõtnud ja et tema nõuab oma peremehe kääst selle eest täit aasta palka.

Peremees  Jaan Ehrenwerth  astus ette ja ütles: et tema sulane ei ole mitte haiguse pärast tema juurest ära läinud, waid et sulane palunud 28 Märtsi kuu pääwal oma wenna poia mattusele minna ja on siis kuus nädalat ära olnud, ega põle mitte selle kuue nädala sees temale teada annud, kas ta haige on olnud, woi ep ole muidu tahtnud teenima tulla ja selle pärast on tema siis omale uue sulase kauplenud.

Sulane Jaan Neewe astus ette ja ütles: et tema ei ole mitte selle kuue nädala haiguse aia sees saanud oma peremehele tääd anda, kus ta on, waid peremees oleks pidand ise tema järel kuulama.

 Mõistetud sai: et Jaan Neewe kaebdus peab tühjaks arwatud saama, seepärast, et ta ise on oma peremehe juurest ära läinud ja ep ole mitte kuue nädala sees teäd annud, kus ta on olnud, peale selle peab Jaan  Neewe oma peremehe antud käsi raha 4 Rub. 60 kopik tagasi maksma ja nende kaup on katki.

Semõistmine sai kuulutud ja Jaan Neewe ütles: et tema sellega rahul ei ole waid nõuab suuremat kohut,

On ka Prottokoll wälja antud.

Kirna walla kogukonna kohtu nimel,

Peawanem: Jaan Reemann 

Jaan Kreeps XXX

Hans Simsohn XXX

Tunnistuseks kirjutaja: H. Saarmu /allkiri/


