
Kaibas Perremees Mikkeli Davis et Koddapolik Tälli Ewa om temma Majast 3 Punda linno warrastano, pallel Kahjutassumist nink Tälli Ewad trahwida.

Tälli Ewa ettekutsutud ja se Asja perrast küssitud, wastotas, et temma ei olle mitte Mikkeli Davita Linno warrastanu, waid need linnad, ketti temma Mooste Ladule: 2 1/2 leisikat mönuja neid, ketti temma Wösmi Petre läbbi: 1/2 leisikat mönu nink neid, ketti temmal weel Koddun om: 1 Leisikas 7 naela puhtid, ~7 kubbo lao pääl ja 30 naela ärrakolkitud Linno, om temma kikk omma Maa päält saanu, nink ollewad neid kats Seltsi olnud, ni kui Linnad essi kah tunnistawad; nink et temma neid Linno Wösmi Petre pool om kolknu, nimmelt: 3 kubbo kässiga ja 17 kubbo massinaga ja 7 kubbo weel ajanud koddo. Jerwe sisse Likku om üllepa 2 Kormad widdada saanu.

Wösmi Peter se Asja perrast küssitud, ütles et Tälli Ewa enneki 1 korma Linno Jerwe Likko weeno nink enneki 4 kubbo temma pool arrakolknu, nimmelt ütskörd 1 ja töine körd 3 kubbo.

Hindrik Irdt, Wösmi Petre sullane, ütles wälja, et Tälli Ewa enneki üllepä 1 Korma Linno Jerwe sisse likko weenu ja enneki ütte aino kohha pääl linno külwno olnud, kelle perrast temmal kah enneki üts selts linno woino olla.

Koggokonna Kohto Uellekaemisse perra läuti Tälli Ewa pool 2 seltsi linno, kettist töine Selts opis üts ja se samma olli kui Mikkeli Davida linna nink et Tälli Ewa 1test Kormast linnost mitte ei woinu ni paljo Linno saada.

Sai moistetud: Tälli Ewa om Mikkeli Davita Linno warrastano, peab temmale 2 Punda Linno taggasi andma nink 6 Rubla Trahwi Waaeste Ladiko sisse maksma.

Se Moistminne sai §772 &amp; 773 jarrele kulutud.

Peter Kutzari XXX Jaan Tennosar XXX Wid Harkmann XXX Josep Koor XXX Jakob Hanson XXX


