
Rannamõisas 1 Juuli 1882 Nr7

Kohto laudas istusid:

Kohtuwanem: K. Gutmann

Kõrwasmehed: J.Kallas ja W. Rumsman

Kirjutaja M. Käärt

Ette tuli kaibaja Kallaste koha rentnik Karel Kallas ja kaebas, et Kallaste kõrtsmik Jüri Leupas on teda 26 junil ööse kella ühe või kahe vael teda hirmsaste peksnud. Nimetatud laupääva öösel on Juhan Papel seal kõrtsi juures woorimeestega (kes tudendidega sinna tulnud) rielnud ja tema läinud sinna vahele ning lükanud ühe woorimehe istukile troska peale seal tulnud kõrtsmik kohe ukse ees tema kallale ja tõmanud teda karwopidi wastu kiwitrepi nenda, et Esmaspääval weel silmad hirmsaste lõhutud olid.

Ette sai kutsutud J. Leopas ja küsitud, miks ta seda teinud:

Tema kostis wäga laialise seletusega mis aga enam wabanduse kui õiguse poole hoitis ja et Karel Kallas olla tema kallale tulnud ja tema siis wastu hakanud ja siis tõmand see teda wastu maad.

Kohus kuulas ka asja weel mitut pidi järele ja leidis, et mõlemad on süi alused, aga siiski kõrtsmiko süi on suurem.

Siis sai mõistetud et J. Leopas maksab 5 rubla trahvi ja K. Kallas 4 rubla.

Peale selle sai kõrsmikule kõwaste keelatud et õhta pärast kell 10 ei tohi keegi muu inimene enam kõrtsis olla kui üksi teemehed.

Ja Pühapääwadel ei tohi kõrtsmik peale kella 10ne ja enne kella 2te kellegile kaupa müia, kui ta selle üle astub maksab seatud trahvi mis körtsi seaduses nõutakse. 

Kohtuvanem K. Gutmann XXX

Kõrwasmehed: J. Kallas XXX ja W. Runsmann XXX

Kirjutaja M. Käärt [allkiri]


