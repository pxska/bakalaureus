
Ane Rebane, Joh. Matsoni man seistes, kaibas, et sõsare poeg Jaan Rüütli tema tare äramüünud, mis tema oma sõsaraga ühte on ostnud, kumbki tasunud 12 1/2 rubla selle tare eest - nõuab raha tagasi ja korterid.

Jaan Rebane tunnistas, et Jaan Rüütli ja Ane Rebase wahel olnud pärast leping tehtud, et kui Jaan Rüütli Ane Rebase surmani üles peab, jääb tare Jaan Rüütli pärandada.

Jaan Anderson teab,e t kui see ostetud tare tõise koha pääle tehtud, on see Ane Rebase kulu pääle sündinud.

Jaan Rüütli wastutas, et tema 10 rubla selle wenelase kätte, kelle tema tare müünud, sisse jätnud, ja et tema tare selle tingimisega müünud, et Ane Rebane sääl korteri saab.

Mõiste: Ane Rebane jääb sinna müüdud korteri elama ja saab Jaan Rüütli 12 1/2 rubla 8 päiwa sees Ane Rebase hääks wälja maksma.

Kohtumees: Peeter Hindrikson XXX

Kohtumees: Kota Wosman XXX

Kohtumees: Hansing

Mõiste sai kuulutatud Mihkel Sulpile 9. Märzil ja ostis see tare selle tingimise all ja panti ostmise rahast tema juure mõistetud 12 1/2 rubla kinni.

Kirjutaja: Chr. Kapp &lt;allkiri&gt;


