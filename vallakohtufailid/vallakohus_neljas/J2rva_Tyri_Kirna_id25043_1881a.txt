
Prottokoll sel 2mal Nowembris 1881

Koos olid kohtu Peawanem: Jaan Reemann

Jaan Kreep

Hans Simsohn

Kirjutaja H. Saarmu

№ 48.

Kohtu laua ette astus Wahastu walla mees  Mart Kasber ja kaebas, et   Toomas Katta on teda Mihklipääwa lada aeges Kirna Sohluma kõrtsu juures nõnda hiirmsasti mittu korda wastu silmi löönud, et tema on uimane maha kukkunud ja selle peale olla  Eduart Kreep ja  Hans Katta teda seal ka siis kiskunud ja temal 22 Rubla raha ära wõtnud ja et  Jüri Plau ja  Kaarel Krabi on seda peksmist pealt näinud. 

Toomas Katta astus ette ja ütles: et tema olla seepärast Marti 2 hoopi wastu silmi löönud, et Mart olla tema hobuse rangid wankri pealt ära wõtnud, ja et Mart olla ka selle löömise läbi siis maha kukkunud.

Mart Käsber astus weel ette ja ütles: et tema ei ole mitte Tooma wankri juure saanud ega kaa tema hobuse rangisid näinud.

Eduart Kreep ja Hans Katta astusid ette ja ütlesid: et nemad ei ole mitte Mart Käsberid peksnud, ega kaa tema raha ära wõtnud.

Jüri Plau ja Kaarel Krabi astusid ette ja ütlesid: et Mart Käsber ei ole mitte Tooma wankri ligi saanud ega ka tema hobuse rangisid ära wõtnud, ja et nemad on näinud, kui Eduart Kreep ja Hans Katta on pärast Tooma löömist Mart Käsberi kallale läinud teda kiskuma ja selle kiskumise aegu olla siis Mardi raha ära wõetud.

Raha üle sai Mart Käsberi kaebdus tühjaks arwatud, seepärast, et selle üle mitte selget tunnistust ei ole, aga peksmise üle sai mõistetud: Et Toomas Katta peab 3 rub. Hans Katta 2, ja Eduart Kreep ka 2 Rubla trahwi maksma, kus sest rahast 4 Rubla saab Mart Käsberile tema peksmise eest ja 3 Rubla Kirna walla laekasse pantud.

Semõistmine sai kuulutud ja  Toomas ja Hans Katta ja  Eduart Kreep ütlesid: et nemad seda mõistmist mitte ei täida, waid nõuawad suuremat kohut.

On ka neile Prottukoll suurema kohtu wälja antud.

Kirna walla kogukonna kohtu nimel,

Peawanem: Jaan Reemann /allkiri/

Jaan Kreep  XXX

Hans Simsohn XXX

Tunnistuseks kirjutaja: H. Saarmu /allkiri/


