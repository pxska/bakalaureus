
Tuli ette Anu Songisep ja kaibas: öösel 9/19 Detsembril lõhkunud Hans Toom tema aida ja kirstu ära ja warastanud säält tema kraami:

1.
   37 naela willu wäärt a' 50 kop.
   18 Rbl. 50 kop.
  

2.
   27 naela willast lõnga wäärt a' 1 Rbl.
   27 Rbl.
  

3.
   5 seina s.o. 80 küünart hame rõiwast a' 28k.
   22 Rbl. 40 kop.
  

4.
   1 undruk
   5 Rubl.
  

5.
   1 jakk
   4 Rubl.
  

6.
   40 naela takust lõnga a' 30 kop
   12 Rubl.
  

7.
   12 küünart käisse rõiwast a' 25 k.
   3 Rubl.
  

8.
   1 rätt
   0 Rubl. 80 kop.
  

9.
   1 hane
   1 Rubl. 50 kop.
  

10.
   2 paari kindaid
   1 Rubl.
  

11.
   4 naela poodi niiti a 1 Rbl.
   4 Rubl.
  

12.
   3 meeste hamet a' 1 1/2 Rbl.
   4 Rubl. 50 kop.
  

13.
   1 naiste hame
   1 Rubl.
  

Summa
   103 rubl. 70 k.
  

Suurem osa sest kraamist on Johan Roosi maa päält kätte saanud: puudus on aga jäänud:

ad 1.
   6 naela willu a' 50 k.
   3 rubl.
  

ad 2.
   2 1/2 naela willast lõnga a' 1 Rbl
   2 rubl. 50 k.
  

ad 9.
   1 hame
   1 rubl. 50 k.
  

ad 10.
   2 paari kindaid
   1 rubl.
  

ad 12.
   3 meeste hamet
   4 rubl. 50 k.
  

ad 13.
   1 naiste hame
   1 rubl.
  

Summa
   13 rubl 50 k.
  

Kohtumees Peeter Hindrikson andis protokolli: tema on töisel hommikul see warguse üle kaenud ja leidnud et waras läbi kattukse aita on läinud, sääl kirstu luku ja päält see seest poolt ka aida ukse ja luku eest ära lõhkunud - leitud on üks teraw teiwas, mis lõhkumise juures pruugitud on; wargaid on kolm olnud: üks on hobusega ree ees aija tagan olnud ja on kaks temale wargust lõhutud aidast aija äärde kätte kandnud, kust see üks kraami ära wiinud; hobune aga on Johan Roosi tallist wõetud, säälsamas uskaijas ree ette pantud ja siis wäratist wälja otsekohe sinna kohta wiidut, kus warastatud kraam pääle on pantud ja metsa wiidut, siit metsast aga on see hobune jälle otsekohe Johan Roosi usse aida tagasi wiidut ja ree eest lahti wõetud nink talli tagasi pantud. Hobune oli ilmrautamata ja olid jäled sest hobuselt tehtud, ka regi usseaija päält sündis jäljedega nõndasama täieste ühte. Inimese jäljed, kes hobusega kraami on wedanud, sündisiwad Hans Toom'i jalgadega kokku. Kahe warguse kätte kandjate jäled ei ole usseaija päält sugugi eemale käinud ja sündisiwad Johan Roosi ja tema naise Miina Roosi jalgadega ühte. Et nüüd see lõhutud ait Johan Roosi hoonetega ühe usseaija pääl seisab ja wäljastpoolt kuskilt jälgi ei ole tulnud waid wargade jäljed sinna sama on ära kadunud, warguse juures tegemate jäljed ka maja peremehe Johan Roosi, tema naise Miina Roosi ja tema sulase Hans Toomi jalgadega on kokku sündinud, nõndasama ka peremehe hobune ja regi usseaija päält warguse juures pruuugitud on, arwab tema et üksi need kolm nimetatud inimest need kurjategijad on. Et kattusse sisse tehtud mulk wäike on, siis on arwata, et Hans Toom, kui kõige wähem nende kolme sees, kõige esimelt aita on tunginud. Et warguse ööl sula ilm oli, wõisiwad wargad arwata, et jäljed ära sulawad ehk wihma wõi lund wõinud tulla ja on selle pärast julged olnud ja awalikud jäljed järele jätnud. Kraami on Johan Roosi metsast leitud, nagu üles antud.

Otsus: Hans Toom, Johan Roos ja Miina Roos nink tunnistaja Peeter Muuga ülekuulata.

Pääkohtumees: Peeter Kripson XXX

Kohtumees: Peeter Hindrikson XXX

Kohtumees: Kusta Iwanthal XXX

Kirjutaja: Chr Kapp &lt;allkiri&gt;


