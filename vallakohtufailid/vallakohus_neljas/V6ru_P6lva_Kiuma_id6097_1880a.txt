
Aste ette selle walla peremees Peter Aabel ja kaibas, et Tolama walla peremees Jaan Kalt, kelle kätte tema juba kolme aasta eest ühe  tüdruku 3 rbl. käeraha selle peremehele tagasiwiimiseks, sellepärast, et ta seda tüdrukud, mis talle Tolama peremehelt ärä olnu kaubeldud, enesele tahtnud, et aga see peremees seda käeraha tagasi ei ole wõtnud, sis olla see muidugi Jaan Kalt kätte jäänud, kes toda aga weel sennini ärä tagasi ei olla andnud.

Sai ette kutsutud Jaan Kalt, kes wabandas, et tema olla selle raha wiimist Peter Aabeli oma palumise pääle toimetada wõtnud ja on sellesama seal ühe tuttawa läbi tahetud kohale ja tüdruku enese kätte ärä lasknud annda, kelle käest tema seda Aabelile tagasiandmiseks aga mitte enam kätte ei olla saanud ja mis tälle ka enam ei puutuda, sest et ta Aabeli palwe järele raha ju senna ärä olla tallitanud, kuhu tarwis olnud ja Aabel tahtnud.

Petr Aabel andis sellepeale üles, et Jaan Kalt olla selle raha wiimist ja tagasisaatmist nimelt oma wastutada wõtnud, mida ka seal juures olnud Kusta Tobiask (praegu Tartu linna woorimehepois) ja Kioma peremees Jaan Olesk wõida tunistada.

Kusta Tobiask olli täna ühe teise asja pärast siin ja  sai ülekuulatud, kes ütles, et Jaan Kalt olla selle raha wiimist ja kui tarwis, sis ka tagasi saatmist oma tallitada lubanud wõtta.

Et ka pääkohtomees Joh. Nilbe ütles ennäst ühel korral, et kui Peter AabelJaan Kalt käest seda raha on küsinud, kuulnud Jaani Kalti ütlewat, et tema tahta sis seda raha tagasi annda, kui tema seda kätte saab,sis tehti järgmine Otsus: Jaan Kaltil on see raha kahe nädalani a dato Peter Aabeli heaks seie äramaksta.

See kohto  otsus sai nende kohtokäiatele Liiwl. Talu. Säd  §773 kuulutatud. Jaak Kalt ei olnud sellega rahul, waid andis üles, et ta suuremat kohut tahta käia.

Kopia antud sel 11.juunil a.

Tähendus: Et Jaan Kalt see raha siin olli oma kätte saand, sellepärtast sai see asi ka siis seletatud.

Pääkohtomees: Joh. Nilbe

Kohtomees A.Luk XXX

W.Wisse XXX

Kirjutaja as. Zuping


