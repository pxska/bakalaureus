
Tuli ette Johan Tälli ja kaebas: tema kaubelnud Peter Killako omale sulases ja olnud kaup, et sulane teep 1 nädal omale ja 2 nädalid temale ning saab palgaks: 3 wakka rukkid, 3 wakka keswi, prii hobune omale tööd teha ja 2 wakka maa alla heinamaad; nüüd ei ole aga kaebataw tema mano tulnud waid saatnud käeraha kauba tegemise pääwa ödango tagasi, ning nöuab Peter Killako käest kaubeldud aasta palk kätte saada.

Peter Killak kaebtuse üle küsitud ütles wälja: tema teinud kül kaibajaga kauba ja wötnud 1 rubl. käeraha, aga et see peremees, kelle maa pääl tema tare urtsik on, siis seda säält maa päält ära sundinud wiima, kui tema Johan Tälli juure teenistusse lähab, mispääle tema Joh. Tällile selsamal pääwal käeraha tagasi wiinud ja üttelnud, et temast tulijad ei saa, waid palunud ühte töist sulast kaeda.

Möisuts: Et Peter Killak selsamal pääwal kunas kaup tehti käeraha tagasi wiinud ja Johan Tällile on üttelnud, et see omale töist sulast wöib kaeda, siis peab Peter Killak ennegi 1 rubl. taganus raha 8 pääwa sees Joh. Tällile maksma ja ei wõi see muud midagi tema käest nõuda.

Peter Kripson XXX Peter Hendrikson XXX  Hendrik Piirson XXX Kusta Iwanthal XXX

Möistus sai kohtukäijatele T.S.R. pärra a. 1860. §772 - 774 kuulutud ja öppus antud, mis tähele tuleb panna, kui keegi körgemat kohut tahab käija ja ei olnud Johan Tälli mitte sellega rahul.


