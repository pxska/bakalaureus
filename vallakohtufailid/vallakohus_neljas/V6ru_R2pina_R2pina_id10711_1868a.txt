
Karl Puksmann om Räppina perrisherraga to wisi kontrakti tennu et temma tulleb Jürripäwal 1869 moisa monakas.

Karl Puksmann saab Ristipallun moisa korter nink 1 wakka alla maad nink üttel lehmal põhku ilma massuta, suwwel om lubba 1 lehma nink 1 lamba omma tallekstegamoisa kesa päle nink mõtsan karja sata.

1 Jürrikuu päwast senni kui 1 Oktober om mehhe suwwe päwa tö palk 25 Koppik, naisel näitsikul nink poisil 15 Koppik, kui lapsed moisa töle woetaks siis saawa pole innimesse palk. Mehhe  õigus om igga pääw moisa tole tulla, naise õigus om suwwel pool aeg moisa töle tulla kui kutsutaks, talwel igga näddal üts päew rehhetulla pesma.

1 Oktober kuu päwast senni kui jälle 1 Aprillini om talwe mehhe tö palk 20 koppik naisel näitsikul ehk poisil 15 koppik.

Mona saab igga tö innimesse pääl 5 wak, lapse jaos 2 wakka. Mona Rükki wak massab 135 Koppik soormed 6 koppik matt. 5 süld puid lasseb moisa herr monaka tarre mannu panna, üks süld massab üks Rubla, 1 wakkamaa haina teggeminne nink kuhjapanneminne massab 40 koppik nin 1 wakkamaa wilja leikus ja kokkopannaminne massab 80 Koppik

1 süld saega leigatud, lõhhutud nink 6 jalga ruut üllespantud massab 30 Koppik. 

Kiik Krono ja wallamassud massab monakas ommast palgast ja 2 kord aastal, suwwe tö lõpmisse järrel nink talwe tö lõpmisse järrel saab kiik palk mes om tenitus kätte massetu.

Kiik jalla töö riistad ni kui kirwes, wikkat, sirp , rehha, koot, saag, lappi peab monakal henda käest ollema, hobbusega töö riistad, kui wanker, adder, haggel, kapla andaks moisast.

Nenda om leppitud Räppina Koggokonna kohtus sel 14 Oktobril 1868

Karl Puksmann   XXX

Päkohtomees P. Kiudorw

kohtomees J. Türkson

Kohtomees K. Wõsoberg


