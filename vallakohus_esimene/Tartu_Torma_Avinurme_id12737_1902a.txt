Tulid ette Awwinorme valla ja Waddi küla inimesed taluperemees Mart Lepp Jüri poeg oma venna Josep Leppaga ja palusid Wallakohut nende leppingud kohtu protokolli üles kirjutada ja kinnitada mis nemad enda vahel tehnud tehnud maa andmise ja wõtmise pärast.
1. Taluperemees Mart Lepp annab oma talu N 20 küllest oma venna Josep Leppa Jüri pojale üks veikene krunt taga otsast abosoori ja oja metsast karjamaast ja heinamaast seitse dessatini suur (7 dessatini) iggvese aja peale prukimiseks ja pärimiseks
2. Josep Lepp ei saa sedda krunti enne kätte kui kewade Jüri pääwa ajal 1904 Aastal ja kui tema on aitanud üks võlg sadda rubla ära maksa. selle heinamaa eest mis selle krunti sisse jäeb, Josep Lepp ei sa agga sedda heinamaad oma kätte kui wõlg tasutud ei ole. ja saab tema siis omale teisest kohast krunti, Josep Lepp jäeb oma venna Mart Leppa juure elama agga venna leivast ja tenistusest lahti. ja maksab Josep Lepp oma wenna Mart Leppale selle krunti ette igga Aasta kuus rubla renti kolm rubla kevade Jüri pääwa ajal ja kolm rubla süggise Mihklipääwa ajal ja maksab Mart Lepp isi Krono renti ja teised maksud selle krunti ette, kui agga Kõrge Krono peaks maade peale midagi uut maksu panema siis maksab Josep Lepp nenda palju juure kui tema Dessatini pealt maksa tuleb
3. Et Mart Lepp oma vennale üks krunt seitse dessatini suur annab, siis ei ole venna Josep Leppal tema käest ei midagi muud isa pärantusest ei liikuvad egga liikumatta vara eest nõuda ja maksab se lepping ja kontrakt nende ja nende pärijate kohta igavese aja peale.
Selle leppingi kinnitamiseks on molemad leppingu tegijad omad nimed oma käega allakirjutanud
Mart Lepp (Allkiri)
Joosep Lepp (Allkiri)
1902 Aastal Junikuu 29 pääwal on se eesseisaw lepping Awwinorme Wallakohtule Awwinorme walla majas kohtu protokolli üleskirjutamiseks ja kinnitamiseks suusanalt ette kantud Awwinorme valla ja Waddi küla inimeste taluperemehe Mart Leppa Juri poja ja tema venna Josep Leppa Jüri poja poolt krunti andmise ja võtmise pärast ja on need leppingu tegijad wallakohtule tuntud ja teatud ja nemad oiguse võimelised enda vahel kontraktisid ja leppinguid teha ja on nende pärantuse lepping tänasel pääwal Wallakohtu akti ramatuse N 14 all üleskirjutud ja kohtu poolest kinnitud sanud ja saab kohtu poolest tõekstunnistud et need leppingu teggijad on omad nimed oma käega selle leppingule allakirjutanud
J. Reisenpuk. (Allkiri)
M. Toming (Allkiri)
Jaan Laud (Allkiri)
Kirjutaja Schulbach (Allkiri)
Joosep Leple ärakiri eelseisvast lepingust välja antud 24 Juulil 1919.
 Kirjutaja Tõldsepp (Allkiri)
(Venekeelne tekst): Karlu Lepp kopia na perevod 19/XI 10 g
"
