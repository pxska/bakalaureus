Suurest Kõppust Willem Jürisson tuli kohtu ette ja kaebas et Hans Leppik, Jaak Hansen, Jaan Rull, Märt Bergman ja Mihkel Reimann, kes Wennissaare metsawahi karja ühes pidawat hoidma, olla aga 9 metsawahi lammast tema wilja lasknud, kust tema kinni wõtnud kui ei olla keegi lammastele järele tulnud ja olla nõnda lambad 6 päewa tema jures olnud kuni need ülewal nimetatud mehed järele tulnud ja nõudwat tema nüüd: Kinniwõtmise eest 1 Rubla Kahju tasumist 3 - ja Kuue päewa söötmine 8 - Ühte kokku 12 Rubla. Hans Leppik, Jaak Hansen, Jaan Rull, Märt Bergmann wastasivad eesseiswa kaebtuse pääle, et nende kontrahtis seda ei olla, et nemad peawad metsawahi lambit hoidma, ka ei olla neile seda karja tegu näidatud. Kohus waatas kontrahti järgi ja leidis säält seest üteluse: peawad karja ühes hoidma, ja arwas et lammas ka suure elajaga üks kari on. Kohtumees Hans Glükk andis tunnistuseks et tema seda tehtud kahju järele waadanud kui 50 kop. eest leidnud tehtud olewat. Otsus Hans Leppiks, Jaan Hansen, Jaan Rull, Märt Bergman ja Mihkel Reimann maksawad 9 lamba söötmise kulu päewas kokku 40kop. 5 päewa 2 Rubla Kahjutegemise eest 50 kop. Kinnitvõtmise eest 50 - Ühtekokku 3 Rubla Willem Jürissonil 8 päewa aja sees wälja. See otsus sai kuulutatud mis pääle mõned edasi kaebada lubasiwad. Pääkohtumees: Andres Ekbaum [allkiri] Kohtumees: Peet Amann [allkiri] Kohtumees: Tõnis Bauer [allkiri] Kirjutaja: [allkiri]

