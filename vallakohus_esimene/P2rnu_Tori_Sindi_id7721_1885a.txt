Astus ette Sindist endine wallawanem Jaak Hanson ja kaebas, et seda siit kog. kohtu protokolli järgi 14. Decembrist 1884 N: 175 al tema maksa mõistetud kautsioni raha 50 rubla  pole tema eel ametis olew Mihkel Pulst, kes praegust Tammistes elab, 1867mal aastal mitte tema kätte walitseda annud.
Kutsumise peale tuli Mihkel Pulst ette ja wastas küsimise peale, et tema olla ainult 3 kuud Sindis wallawanemaks olnud ja nimelt Januarist 1867 kuni Aprillini ning on selle aegne kihelkonna kohtu härra oma käega Sindis walla cassa tema kätte annud ja niisama terwelt kolme kuu pärast jälle tema käest ära wõtnud, ilma et mingisugust summat selle aea sees tema läbi cassast wälja antud on saanud, ja seega see raha mitte tema aeal kadunuks läinud ei ole.
Astus ette Sindist Hans Kumm ja andis üles, et tema küll Jaan Hansoni sugulane on, aga oma kohust mööda siiski tõtt tunnistama peab ja nimelt, et tema teab seda selgeste, et see raha  50 rubla on Jaan Hanson oma ameti aea algusel Mihkel Pulsti käest wasto wõtnud ja weel pealegi selle üle nurisenud, et see raha 50 rubla laekas seisnud, kuna ta protokolli järgi 1862 aastast ometi intresi kandmas oleks pidanud olema. Weel tunnistas Hans Kumm, et ka Hendrek Kuller, kes selle raha sisse maksja on, olla Jaan Hansoni aeal olewa walla kirjutaja Mihkel Holmi käest oma raha tagasi maksmise pärast järele küsinud, mis peale aga M.Holmi käest wastuseks saanud, et see mitte tema (H.Kulleri) waid Andres Buschi raha olla.
Sai mõistetud:
Jaan Hansoni kaebdus Mihkel Pulsti peale saab tühjaks arwatud ja jäeb Jaan Hanson nagu seda siin 14.Dec. 1884 N: 175 al juba mõistetud sai - ise selle 50 rubla wastujaks.
Otsus kuulutud.
Hanson läks ülemasse kohtusse.
"
