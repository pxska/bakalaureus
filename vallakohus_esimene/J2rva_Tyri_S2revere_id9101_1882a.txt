Kogukonna kohus 18. Weebruaril 1882.
Koos oliwad:
Kohtu wanem: Jüri Tomson XXX
Kohtu kõrwamees: Juhan Kerem XXX
  "  "  Jaan Weber XXX
Rein Weiermann astus kohtu ette, kaebas, et Lokuta mõisa elajad minewa suwel 4 korda tema wilja põllu peal käinud. Ükskord ajanud tema (Rein Weiermann) 6 elajast kinni. Lokuta mõisa karjane Ado Raudsep ajanud need elajad ära ja lubanud temale 1 rbl. iga elaja pealt kahjutasumist maksta: See raha olla alles maksmata.
Lokuta mõisa karjane Ado Raudsep astus kohtu ette ja ütles: Kui tema elajad Rein Weiermanni käest ära ajanud, et tema siis selle tingimisega 1 rbl elaja pealt maksta lubanud, kui Lokuta mõisa herra arwab, et Rein Weiermann seaduse järele nii palju nõuda wõib. Lokuta herra olla aga 1 rbl elaja pealt liig suureks trahwiks pidanud. Tema (Ado Raudsep) tahtis nüüd Rein Weiermanniga leppida ja pakkus temale 50 kop. elaja pealt kahju tasumiseks.
Rein Weiermann ei olnud sellega rahul, waid nõudis järele andmata 1 rbl. elaja pealt.
Mõistetud ja sellsammal ülemal nimetatud pääwal ette kuulutud:
Oleks Rein Weiermann oma kahju minewa suwel kohtu meestele näitanud, siis oleks ehk kohus, kui kahju seda wäärt, tema nõudmist 1 rbl. elaja pealt mõista wõinud; et ta aga seda mitte ei ole teinud, siis ei wõi kohus mitte teada, kui suur kahju olnud, ja mõistab seaduse raamatu § 1118 järele Rein Weiermannile 30 kop iga elaja pealt kahju tasumist.
Ado Raudsep maksis 1 rbl 80 kop. wälja, aga Rein Weiermann ei olnud selle otsusega rahul, ega wõtnud seda raha wastu. Kohus wõttis selle raha oma kätte ja pakkus seda weel kord Rein Weiermannile, mis see mitte wastu ei wõtnud. Siis arwas kohus selle raha pea rahaks, mida Rein Weidemann oma isa eest maksma pidanud, aga siit saadik mitte maksnud ei ole. Seega lõppis kohus. 
Kohtu wanem: Jüri Tomson XXX
Kohtu kõrwamees: Juhan Kerem XXX
"  "  "  Jaan Weber XXX
"
