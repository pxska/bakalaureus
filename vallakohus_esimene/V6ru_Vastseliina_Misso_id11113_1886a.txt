Ette tulli Peter Sok ja kaibas et temä olewat Johann Rebbäne hendäle sulases lepnu ja palk olnu 40 Rbla rahha ja 1 Rbla käerahhas antu jo 25 Webruaril ent Johann Rebbane kärahha 1 Aprilil tagasi tonu et temä tenima ei tule sis nõwwap nüüd Peter Sok Johann Rebbäst tenistuste moista.
Johann Rebbäne ütles et sis olli kül palk leppitu nink saije ka leppitüs et Peter Sok wõttap ka mino essä hendä pole sis kui temäl tõine leppitu sulane ei tule tenistust nink lubbasi ka Peter Sok minole teedmist saata, ent mina odi 5 naddälid Peter Sok'a käest essä wõtmise perrast teedmist ja et teedmist es tule, sis weije mina käerahha taggasi.
Peter Sok ütles et Johann Rebbäne essä ei ole mitte sanu mino poolt leppitüs.
Moistet:
Et Johann Rebbäne sedda tõttes tetta ei woi et temä essä ka Peter Sok'a mano om leppitü, sis peäp Johann Rebbäne Peter Sok'a mano täämbätsest päiwast tenimä minemä ja leppitü aig otsa tenimä ent selle wastu pandmise eest peäp Johann Rebbäne 24 tundi türmin olema. Se moistmine om §773 ja 774 perrä kulutedu ja oppusleht wälja antu.
Pääkohtumees K. Lõhmus [allkiri]
Kohtumees T. Pild [allkiri]
Kohtumees Jaan Oppar XXX
Kirjotaja J. Jõgewa

