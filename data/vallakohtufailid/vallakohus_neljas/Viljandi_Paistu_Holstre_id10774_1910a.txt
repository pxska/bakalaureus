
Ado Jaani poja Karu testament.

Üks tuhat üheksassada kümnendal aastal detsembri kuu esimesel päewal oliwad Ado Karu kutsumise peale, Holstre wallakohtu eesistja Peter Soorm, kohtuliikmed Jaak Nõmmik ja Johann Loorits ühes kohtukirjutajaga Johann Raudsepp Holstre walla Madijaani talusse ilmunud.

Selle nimetut talu omanik Ado Jaani poeg Karu awaldas tahtmist oma testamenti teha. Testament sai Ado Karu etteütlemise järele nenda maha kirjutut:

Mina Ado Jaani poeg Karu olen praegu haige aga ma tunnen ennast terwe mõistuse ja tugewa mälestuse juures olewat. Mina teen surma korraks oma waranduse perida jätmise kohta järgmise korralduse: 1. Oma Holstre wallas olewa Madijaani talu No 75, ühes talu hoonete ja kõige oma liikuwa warandusega jättan oma wanemale pojale Jaan Karule omandaks. Liikuwast warandusest peab ta ema Epp Karule selle wälja walimise järele ühe lehma ja kaks lammast maksuta ära andma.

2. Wanemat poega Jaan Karu kohustan minu wõlgasid ära maksma ja peale selle weel minu tütrele Anna Karule üks tuhat rubla/: 1000 rubla/ ja nooremale pojale Johann Karule kolmsada rubla /: 300 rubla/ wälja maksma. Tütrele maksab siis seni kui see seda nõuab, aga pojale Johanile peale minu surma wiiskümmend rubla aastas seni kaua kui kolmsada rubla tasa on. Nende summade juures ei ole protsenti maksta.

3. Poeg Johan Karu peab oma õe Anna Karu, omal kahel Wiljandi Resti Hariduseseltsi eel-gümnaasiumist läbi koolitama.

4. Poega Jaan Karut kohustan oma emale Epp Karule prii kütte ja korteri juures, -milleks üks kamka Madijaani talus peab olema. - iga aasta maksuta ülespidamiseks andma: kuus wakka rükid, kuus wakka otre, kolmandik wakamaad kartuhwlid maha tegema, ühe lehma ja kaks lammast suwisel talukarjas ja talwel talu põhul talu laudas pidama, kaheksa leisikat sealiha, kaks leisikat häid riide linu, wiisteistkümmend rubla sularaha, poole wakkamaad ristik heina ema soowi järele. Tarwituse juhtel hobust käimiseks ja weikene ait kraami panemiseks andma.

Eesseiswa testament sai mulle etteloetut. Ma olen sellega rahul ja kirjutan selle töenduseks oma nime siia alla.

Ado Karo xxx

Holstre walla kohus tunnistab seega et see testament suusõnalt Ado Karu etteütlemise järele on maha kirjutud ja oli ta sellega peale ettelugemist rahul. Ado Karu on õiguse wõimuline ja on ta praegu terwe mõistuse ja tugewa mälestuse juures. Isiklikult in Ado Karu kohtule tuntud.

Eesistja P. Soorm xxx

Kohtuliikmed J. Nõmmik xxx

                        J. Loorits xxx

Kohtu kirjutaja J. Raudsepp xxx

 


