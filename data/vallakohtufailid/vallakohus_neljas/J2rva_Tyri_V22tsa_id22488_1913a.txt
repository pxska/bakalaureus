
1913 a. 16 Mai kp. ilmus Wäätsa wallakohtu koosolekule Kirna walla liige Hans Mihkle p. Ubak ja palus kohut akti raamatusse üles wõtta oma järgmist suusõnalist testamenti:

Mina allakirjutatud Kirna walla liige Hans Mihkle p. Ubak, terwe mõistuse ja kõwa mweelespidamise juures olles, pärandan pärast oma surma täielikuks omanduseks oma poja Mihkel Hansu p. Ubakile oma päralt olewa talukoha "Kolli"  № 2 Kirna mõisa all Paide kreisis 50 dess. 848 ruutsülda suur ja iseäranis seisaw elumaja, kus ma praegu elan. Maa, mis praegu minu ja mu naise Mari Ubaki pruukida on, jääb ka selleks meie surmani, aga pärast seda koha külge tagasi. Kui meie, s.o., mina ja mu naine, maad pidada ei jõua ehk ei soowi, siis peab päranduse saaja poeg Mihkel meid korralikult seisust ja jõudu mööda ülespidama. Mu teine poeg Jaan Ubak ei päri selles asjas enam midagi, sest et ta juba oma osa täielt kätte on saanud.

Hans Ubak /allkiri/

Testamendi tegemise juures olime ja leidsime testamendi tegija terwe mõistuse ja kindla meelespidamise juures olema.

Kirna walla liikmed

Jaan West /allkiri/

Aleksander Epner /allkiri/

Wäätsa walla liige Juhan Mihkelten /allkiri/

See testament on testamendi jätja Hans Mihkle p. Ubakile, kes terwe mõistuse ja kindla meelespidamise juures oli, ette loetud ja allakirjutatud temalt, niisama ka tunnistajatelt Jaan Mihkle p. Westist, Aleksander Hansu p. Epnerilt ja Juhan Hansu p. Mihkeltenilt.

Kohtu Eesistuja Tõnsberg /allkiri/

Liikmed

Nipper /allkiri/

Brandt /allkiri/

Kirjutaja: Pommer /allkiri/


