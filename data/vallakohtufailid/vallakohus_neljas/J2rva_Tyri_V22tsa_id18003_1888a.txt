
Protucoll № 10.

sel 5. Septembri kuu pääwal 1888

Koos ollid kohtu pea wannem: Peeter Somberg, Kõrwamehhed: Mart Limberg ja Jakub Weber.

8.

Jakob Heinmann kaebas kohtu, et temma poole maade mees Kustas Luttrus, kes tullewa Jürri pääwaks sellest kohast wälja läheb, on tännawu süggise ½ wakamaad ilma sõnikuta rukid maha külwand, kus oras nüüd wäga waene on, millega temma aga mitte rahul ei olle. Selle eest nõuab temma kui selle koha peale jääja perremees 3 rubla kahju tassumist. Peale selle on Kustas Lutrus ka tännawu sügise selle koha pealt 40 kubu hõlgi ärra wiinud, mis tema tagasi nõuab.

Kustas Luttrus tunnistas, et se tõssi on, et ½ wakamaad kessa on ilma sõnikuta jäänud, sest et sõnnik on otsa lõpnud. Hõlgi ei olle temma mitte 40 kubu ärra wiinud selle koha pealt, waid aga 30 kubu ja luban need talwe jälle tagasi tuua. 

Kohus mõistis et Kustas Luttrus peab need 30 kubu hõlgi selle koha peale tagasi tooma ehk ka seal ärra pruukima ja sõnnikuks tegema. Selle ½ wakamaa ruki külwi, mis ilma sõnikuta külwatud saanud, pruugib Kustas Luttrus isse ommale ja maksab Jakub Heinmannile 3 rubla maarenti.

Kuulutud.

Kohtu peawannem: Peeter Somberg XXX

Kõrwamehed: Mart Limberg XXX

ja Jakob Weber XXX

Kirjutaja: T. Necks /allkiri/


