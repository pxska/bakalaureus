
Kaibas Marri Arrik et Liis Jonas ei lubba tedda kah sinna Koddapoliku Maja sisse ellama minna, kea temma Suggulaste perris omma ollewat, pallel et Kohhus temmale se lubba annaks.

Liis Jonas omma Eestkostja Jakob Naggel-ga ette kutsutud wastotas selle pöäle, et se ei olle mitte Marri Ariko Maja wait temma Maja, sest: Kaddunu Jakob Willip wõttis Naeseks Ello, kelle omma se Maja olli, nink neil olli poeg Peter, kell se Marri Arikoga Wära laps olli; ent se Peter möse se Maja arra se Ello Willipile, kea Jakob Willipo töine naine olli, nimmelt: 1te lehma, 1 Särki ja 1 Kammsonile est, ja siss surri ehk uppo se Peter essi ärra. Se Jakob Willipo töine Naine Ello sai Jakob Jonassele Mehhele, kea Liis Jonasse Welli olli nink kea päle omma nink Naise Surma se Maja omma Sössare Liis Jonasele jättis.

Wallawannemb Peter Laar, kea kah siin olli, selletas et selle Maja sissen ilma sedda Liis Jonast weel kats Walla Santi sissen ellawad, ja et se Maja essi wäega wanna ja tullekahjo irmo perrast Läniste Koolmeistre Kaemisse ja Wastotamisse alla om pantud, nink selle et temma Koolimaja Recht , tedda ennamb parrandada ei laota wait mahhalaotada, kelle perrast sowida, et mitte ennamb rohkemb Innemissee sinna sisse wõtta, kea ni kui Marri Arik kiusaja Inneminne.

Sai moistetud: Selle et Marri Arikul selle Maja päle mitte Perrandaja Oeigust ei olle, temmale mitte lubbata sinna sisse ellama minna.

Se Moistminne sai §772 &amp; 773 jarrele kulutad.

Hind. Torg XXX Joh. Klaosson XXX Peter Kulp XXX Hind. Lipp. XXX


