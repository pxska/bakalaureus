
1897 aastal 8 Mai kp. tulid Wäetsa walla kohtusse Wäetsa walla liikmed Jaan Jaani p. Ekwus ja tema lesk ema  Kai Ekwus, mõlemad kohtule iselikult tuntud, ja palusid kohut akti raamatusse üles wõtta endi suusõnalist mahategu, mis järgmine on:

Ema Kai Ekwus annab oma poja  Jaan Ekwusele kõik selle waranduse, mis isast järele jäi, maha arwatud üks suur pada, ühed kanga teljed, üks lehm, üks mullikas, üks siga ja üks lammas.

Selle eest peab poeg Jaan  wäljamaksma oma õdedele Mari ja Leenale, kummagile kakskümmend /20/ rbl ja wiimasele weel aitama pulmad teha. See raha peab kahe aasta jooksul ära makstud olema, kummagil aastal pool osa s.o. 10 rbl mõlemile. Peale selle on Jaan Ekwus kohustatud maksma oma ema Kai Ekwuse ülespidamiseks iga aasta 1. Januariat 1897 a. arwates, maksma järgmist moona: 1 tsetwert rukkid, 1½ tsetwerti odre, ½ tsetwerti kaeru, 4 tündert sööma kartulid, 6 toopi linu maha tegema, ühe lamba ülespidama ja 2 rubla raha andma soola ja pastlate ostmiseks. Kui poeg nimetud moona ei taha anda ehk annab seda korratumalt ja kõlbmata sordist, siis peab ta emale maksma rukiste asemel 6 rubla, odra - 6 rubla, kaerte - 2 rbl, kartuliste - 4 rbl ja linade asemel 3 rbl. Kui emal tarwis kiriku ehk mujale wälja sõita, peab poeg talle selleks hobust andma. 

Peale selle annab Jaan Ekwus oma õde Leenale ühe lehma.

See mahategemine sai pärast aktiraamatusse kirjutamist pooltele etteloetud ja nende poolt alla kirjutud.

Kai Ekwus ei oska kirjutada, tema palwe peale kirjutas alla 

J. Leht /allkiri/

Jaan Ekwus /allkiri/

Eesistuja A. Ehrenwerth /allkiri/

Kohtumehed A. Nipper /allkiri/  P. Krusberg /allkiri/

Kirjutaja K. Pommer /allkiri/


