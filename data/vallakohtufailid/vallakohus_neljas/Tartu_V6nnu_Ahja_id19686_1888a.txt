
Keiserliku IV Tartu Kihelkonna kohtu eeskirja põhjusel 18. Aprillist s.a. No 2802 sai tänasel päewal Johan Matsoni ja Johan Tälli nõudmise ja wastu nõudmise asi uuesti ette wõetud ja ülekuulatud ning kaibas

Johan Matson: tema wõtnud 1885 aastal Ahja mõisa käest 1 wakkamaad raet põllu all pidada ning olnud temal selle eest mõisale osa tükke teha. Kui temal see tükk raed nii kaugele ära aritud olnud, et seemet pääle külwata wõis, läinud Johan Tälli ja külwanud poole sellest maast enda seemnega täis; põimmise aegu aga põimnud Johan Tälli enda külwatud ja ka poole weel sellest, mis temale külwata jäänud. Osa tükkid aga nõudnud mõisa esimetse aasta kõik tema (Joh. Matsoni) käest, mis tema ka kõik täitnud ning nõuab seeperast rügäde eest 30 rbl. aritu maa eest 30 rbl. ja 2 aasta maapidamise eest 40 rbl., sest temal olnud 3 aasta pääle see maa wõetud, ülekõige 100 rbl.

Johan Tälli wastutas, et Ahja mõisa temale see künni raed on annnud aga mitte Johan Matsonile, andis aga üles, et mõisa walitsus esimetse aasta tema käest osa tükkide kokku panemist mitte nõudnud ei ole. Johan Matson olewad 5 koormat tema rükki selle maa päält ära wiinud, misperast tema 15 wakka rügade korrast hinda a' 3 rbl. 30 kop. 49 rbl. 50 kop. nõuab. Et tema seda raed palutanud on, andis tema tunnistajaks üles Ann Puig, Liis Zirk, Afam Padar, Kusta Saag ja Joosep Zäkkan.

Kristjan Laan tunnistas, et Joh. Tälli 1/2 wakkamaad sellest raest rügadega külwanud, põimnud aga poole wakkamaad rohkem, kui ise külwanud olli.

Joosep Must tunnistas: tema külwanud säält edesi Johan Matsoni eest, kus Johan Tälli külwamise piir olnud

Jaan Tomson tunnistas, et tema kui Joh. Matsoni päewiline seda raed künnud ning olnud see rae juba enne ära palutatud olnud, kes seda aga palutanud olli tema ei tea.

Karl Sidowas tunnistas sedasama mis Jaan Tomson.

Otsus: 15. Juuliks see a. ette tallitada tunnistajad Ann Puig, Liis Zirk, Katto Saag ja Joosep Zäkkan.

Pääkohtumees: P. Kripson

Kohtumees: Jaan Ottan

Kohtumees: P. Pedosoon

Kirjutaja asem. M. Rosentaal &lt;allkiri&gt;


