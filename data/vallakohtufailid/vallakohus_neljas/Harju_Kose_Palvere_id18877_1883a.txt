
Kohtu korra pärrast ollid Rawwila ja Palwerre walla hoones kokko tulnud:Kohtu wannem: Jürri Ummus Kohtu käemehed Hans Härg   Mik Elts Kirjotaja H.Siimson

Hinrek Oks kaebab:Temal olla Abrama peremehe käest aasta palk saada jäänud mis peremees ei lubada mitte maksta,sest et ta teda (Oksa) oma rukiste wargaks arwata.Teenistuse aastast on sugu puudu jäänud,põle wõinud teenida et jalg haigeks jäänud.7mal Mail 1882 teenistus hakanud ja 18mal Aprillil 1883 lõpetatud.Palgast on saada raha:4 rubla 25 kopika,riidest:1 kasukas,1 west,willased püksid ja üks paar sokid.Kaubeldud palk olnud 30 rubla raha ja riided,rahast on saanud 15 rubla kätte,puuraiumise rahast wõtnud 8 rubla 25 kopika,ja puukaewumast saanud mis linna wiinud 2 rbl.50 kop.Saadud on:25 rubla 75 kopika.Wana ohjade eest mis täna käes katki läinud pärida peremees weel 1 rubla.Ja tema riide kast olla Abrama peremehe aidas olnud,peremees ei ole seda kätte annud,kasti uks on lukus olnud ja wõti tema oma käes;aga nüüd on tema 2 kuube mis kastis seisnud,metsast leitud ühe Abrama pere kotti sees,mis üks lehm põesast wälja tõmbanud ja neid on weel tahtnud Abrama peremees ärapärida.Aga ei ole kuulda olnud et wargad Abrama aitas käinud,aga tema kasti luk on lõhutud olnud.Peremees Joosep Wõrk tunnistab:Hinrek Oks ei ole aastat täis teeninud seepärast tema riiet ei maksa,ühed ohjad on Oks katki teinud,nendest nõuab 1 rubla.Puuraiumise raha 34 pääwa eest on Oks wäljawõtnud,arwab pääwa a´ 35 kop,see on 11 rubla 90 kopika puukoormast mis Oks pidi müüma 2 rubla 70 kop.saama,aga et tema ei müünud kus tema juhatanud nõuab 3 rubla,se on ühtekokku 15 rubla 90 kop.raha saanud,ülepea palka saanud 30 rubla 90 kopika.Ütleb:teenigu aasta täis saab täie palga ja riide.Hinrek Oks tunnistab:Temma on sülla wiisi puie raiunud,17 1\2 sülda.Küünla pääwa aial raiunud metsa alt lume seest korjades,50 kop.on sülla raiumisest saanud.puukoormast ei ole linnas ennam saanud kui 2 rubla 50 kopika.Peremees Joosep Wõrk arwab aga:Oks olla aga wäga huoletumalt puid raiunud,et selle 34 pääwaga ennam põle jõudnud,ja jäeb oma pääwade juure ja nende hinda;aga Oksa kastist ja tema riietest ei ütle tema midagi teadma,mis wiisi need metsa saanud,arwab et Oks ise metsa wiinud kui ta tema rukid warastanud.Aga et rukiste assi jo sügise oli ja sulane talwel nende kuubedega käinud ja nüüd kasti wälja ei antud saab se arwamine tühiseks pandud.

Kohtu poolt saab palga asja juures arwatud pääwa hind läbisegamine 50 kop,sellest sööma raha 20 kop.ja tööpalka 30 kopika,see on 34 puuraiumise pääwa eest 10 rubla 20 kop.puukoorma hind 2 rubla 80 kop.Ohjade eest 1 rubla.Oks on siis saanud puole aasta palka koku 14 rubla,peremehel tuleb juure maksta 1 rubla,siis saab teine puol palka tassa 15 rubla.Saamata riiesaab arwatud.Kassukas 7 rubla,kampsun 5 rubla,püksid 2 1\2 rubla,west ja sokid 1 rubla,see on koku 15 rubla 50 kop. selle juure raha palga 1 rubla ,teeb summa 16 rubla 50 kop.-Et Oksal 16 tööpääwa aastast puudo jäänud,maksab iga pääwa eest ilma toiduta peremehele 35 kopika,see on koku 5 rubla 60 kopika.See peremehe rehnungist maha,jäeb peremehel Oksale maksta 10 rubla 90 kopika.Hinrek Oks jäeb selle arwamise juures rahu.Wõrk ei taha seda arwamist wastowõtta ja nõuab omale järe mõtlemise aega,temale sai 2 nädalad aega lubatud,et tulewa kohtu pääwal annab teada kas ta selle juure jäeb.

Kohtu wannem:Jürri Ummus  Kohtu käemehed Hans Härg  Mik Elts Kirjotaja H.Siimson


