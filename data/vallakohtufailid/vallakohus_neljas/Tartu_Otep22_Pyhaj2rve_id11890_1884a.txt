
Tulli ette kaupmees Kristo Treial, Nuustakult ja kaebas, et 22/23 Oktobril s.a. arwata kella kaehteistkümne ümber öösel olla

Willem Luik tema kauba keldri ukse kohalt lukkust lahti lõhkunud ja olla keldrist wälja warastanud allnimetatud kaupa:

18 latti (72 naela) seepi
   
   wäärt 8 Rb 64 Kop.
  

5 kasti wankri määret
   a 20 kop
   1 Rubla
  

1 paar pükse
   
   1 Rbl 50 Kop
  

1 weike särk (kuub)
   
   8 Rbl
  

1 purk sahwtid
   
   1 Rbl
  

2 paari wenne saapid
   a 250 kop
   5 Rbl
  

39 naela seepi
   a 12 kopk.
   4 Rbl 68 kop
  

Summa
   
   29 Rbl 82 Kop.
  

Pääle selle teise keldri ees olewa luku ühes ärawiinud wäärt 1 Rubl 50 Kop.

Ühe keldri kulu äralõhkunud 50 Kop.

Kõik summa 31 Rubl. 82 Kop.

Sellest olla tema kätte saanud

metsast Willem Luiga juhtusel seepi 5 latti
   240 Kop
  

Kusta Weski poolt seepi 5 latti
   240 Kop
  

Rein Tedre poolt seepi 8 latti
   384 kop
  

metsast kolm kasti määret a 20 kop
   60 Kop
  

üks kast määret tee päält
   20 kop
  

üks paar pükse Kusta Weski poolt
   150 Kop
  

üks weike (kuub) särk Kusta Weski poolt
   800 Kop
  

ühe luku kätte saanud Kusta Tobia perelt
   150 Kop
  

Summa
   20 Rbl 44 Kop
  

Kaebaja nõuab puuduwa kauba asjade ja luku hind 11 Rubl. 38 Kopk ja waewa ja muidu kahju tasumist 50 Rubla - summa 61 Rubla 38. Kopk. temale äratasutud saada.

Toodi ette Willem Luik, kes kohtu maja wangi hoones kinni pantud oli. Tema ütles küsimise pääle, et tema olewad küll kaupmehe Kristo Treiali kauba keldri ukse

ühest lukust lahti lõhkunud ja olewad ennegi all nimetatud kraami keldrist wälja toonud:

1. 18 latti seepi, mida osast metsa, osast Kusta Weski ja Rein Tedre poole wiinud.

2. wankri määret arwata 4 kasti.

3. üks paar pükse, mis Kusta Weski pooli pandiks wiinud ja 32 kopkat raha lainanud.

4. üks weike särk, mis Kusta Weski poole wiinud.

5. üks purk sahwtid, mis ärasöönudwad Kusta Tobiaga seltsis.

Saapaid ei olla tema mitte wõtnud ja seepi ka mitte enam, kui päälnimetatud 18 latti.

Temal ei olla selle warguse juures ühtegi abimeest, nõuandjat ja seltsimeest olnud, kui aga Kusta Tobias temal wankri

määre kastid metsa warjule wija käskinud.

Kutsuti ette Kusta Tobias. Tema ütles, et tema on Willem Luiga warguse tööst märku saanud ja kohtumehele Jakub Kukrusele

teada anda lasknud. Warjule wija ei olla tema midagi käskinud, kui aga seebi kangesid, mis Willem Luik tema maija tuwwa tahtnud,

mitte sinna wastu wõtnud, aga Willem Luik olla ähwardanud, et kui sääl majas tema wargusest midagi awaldatakse, siis "on plats puhas".

Willem Luik olla tema pool korteris.

Kutsuti ette Kusta Weski. Tema ütles, et Willem Luik olla tema poole tulnud, 5 kange seepi, ühe püksi ja wäike särk.

Tema saanud aga seebist aru, et see warastatu asi on, aga tema olle neid asju sellepärast wastu wõtnud, et neid asju neide omanik kätte

saada woib. Raha olle tema küll Willem Luik'ale andnud 32 Kopkat.

Kutsuti ette Rein Teder. Tema ütles küsimise pääle, et tema sellest midagi ei teadnud, et Willem Luik tema poole warastatud kraami toonud.

Need 8 kange seepi, mis tema hoowi pääle laastude sees leitud, olla sinna ilma tema teadmata toodut. See hoow olewat koguni lahtine.

Kohtumees Jakub Kukrus ütles, et tema seda wallale lõhkumist ülewaadanud. Keldri uksel olnud krambiga kaks lukku ees olnud.

Üks lukk (mis krambi ja aasaga ees olnud), olnud katgi murtud ja teisest lukkust ei ole mitte aru saanud, kas see lukk on ees olnud ehk mitte,

sest lukk olnud koguni terwe ja rikumata, kui aga see teine lukk on Kusta Tobia poolt kätte saadud, mis Luik sinna wiinud olewat.

Tema olewat minewal aastal kõigile Nuustaku rahwale ütlenud, et nemad Willem Luig'a käest midagi kraami wastu ei woi wotta sest et Willem Luik

aga warguse teel hendale kraami nõutab, ja kes wastu wõtab, saab kaks kõrd suurema trahwiga trahwitud, kui Luik esi.

Aga Kusta Weski olla öö ajal Luiga käest kraami wasta wõtnud.

Kusta Weski ütles küsimise pääle weel, et Willem Luik toonud seda kraami tema poole öö ajal. Tema tulnud magamast üles, wõtnud kraami wastu,

ja heitnud jälle magama.

Otsus: Seaduse raamatu § 1070 järele saab see warguse asi Keiserliku Tartu Maa Kohtu õiendamise alla saadetud. Ka waras Willem Luik saab ühes saadetud.

Pääkohtumees: Jaan Rebbane.

Kohtumees: Johan Pettai.

Kohtumees: Adam Päsoke.

Kogukonna kirjutaja J. Wäärsi.


