
Kokku olid tulnud, kohtu wanem: K.Koppel

                                             abiline: Jaan Kersa

                                                -"-    : Karel Partokowskij

                                        Kirjutaja: M.Redlich

Seletada oli Liso Laal ja Lena Paalbergi rätiku tüli.

Lena kaibas, et Liso olla teda kiriku rahwa ees kirikust tulles ukse kõrwas teotand, teda rätiku wargaks sõimand ja ähwardand teda maha lüüa, kui ta rätikut kätte ei anna. Pärast kirikud olla Lena Lisole rätiku koeo wiinud ja ütelnud, kui se sinu on, siis wõtta seda. Seal olla Liso teda kolm korda wasto silmi löönud ja rätiku ära wõtnud.

Lena olla selle rätiku 30 kop. eest ostnud ja on just esimest korda sellkorral kaelas olnud.

Kui Liso päritud sai tunnistas tema, et Lena olla selle rätiku juba Märtsi kuu sees tema käest warastand ja temal on pruugitud rätik olnud juba nelja aasta eest ostetud.

Kohus andis tallitajale käsu, seda rätikut waadata, et näha saada, kelle jut tõsi on, kas rätik üsna uus ehk juba pruugitud. Kui talitaja oma abimehega seda rätikud nõudnud näha, oli Liso kohe häbemataks saanud, hagade seest wemmalt kiskund ja ähwardanud Lenat maha lüüa, mis peale tallitaja abimees Karel Heinwars ütlend: Kes teist maha lööb, saab kinni seotud ja Siberi saadetud. Peale selle oli Liso weel ropuks saanud, riided kaela tõmband ja oma paljast perset näidanud.

Kohtu ees salgas Liso seda ära, et ei ole Lenat mitte selle tühja asja pärast ähwardand maha lüüa, sest se rätik olla paljalt 30 kop. wäärt. ega et ta ei ole kiriku ukse juures hulga rahwa ees seda rätikud Lena käest küsinud, waid Kõrtsu Mihkle kartohwli maa juures on se olnud. Järel kuulates on seasi ometi kiriku ukse juures sündind.

Kohus mõistis: Et Liso Laal on Lena Paalbergi kiriku rahwa ees teotand, teda maha lüa ähwardand ja kohtu ees kahe asja sees waletand, maksab 1 Rubla trahwi  ja et ta tallitajale seda rätikut ei ole näha annud kustkoha sell silmapilgul oleks näha wõinud, kumbal õigus oleks ja peale selle talitaja wastu ropuks saanud ja paljast perset näidand, maksab 5 Rubla trahwi walla laeka heaks.

Kui Lisole se kohtu otsus ette sai pandud, sai Liso häbemataks ja ütles: Laku perset , kas oled waskad näind ja läks uksest wälja.

Kohtu wanem: Kustas Koppel                XXX

             abiline: Jaan Kersa                     XXX

               -"-    : Karel Partokowskij        XXX

             Kirjutaja: M.Redlich


