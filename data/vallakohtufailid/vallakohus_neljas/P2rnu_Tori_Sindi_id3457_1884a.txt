
Protokoll N: 88 asjus 1881 aastast. Astus ette Sindi walla tüdruk Ann Pulst ja tema wend Juri Pulst kui käemees ja kaebas, et tema Ann Pulst Sindi mehe Juri Klaasseni poega nimega Karl Ferdinand Klaassenit, kes tema kasu poeaks kui lapse asemel kinnitatud, enam endale lapse asemele wõtta ei taha seepärast, et Juri Klaassen tema Ann Pulsti raha 550 rubla, mis ta tema kätte intresi peale wiimiseks annud 1881 aastal oma (Juri Klaasseni) nime peale intresi kandma pannud ja pealegi sellest rahast 150 rubla ilma tema teadmata enne aastat jälle wälja wõtnud ja nõnda 2 aastad see 150 rubla oma käes pidanud, mis ta aga Pernu Sillakohtu abi läbi jälle kätte saanud ja sest, et tema Juri Klaasseni poega sugugi oma tahtmise järgi waid üksnes selle (Juri Klaasseni) meelitamise peale lapse asemele wasto wõtnud ja nüid nimetud Juri Klaassen pealegi tema raha 550 rubla enese heaks wõtta tahtnud palub ta kohut seda Juri Klaasseni poeg Karl Ferdinand Klaassenit enese lapse ja pärija kohustest lahti mõista.

Küsimise peale wastas Ann Klaassen, et tema oma capitalist kui ka selle intresidelt midagistki kaotanud ei ole, waid kõik terwelt jälle kätte saanud on.

Kutsumise peale astus ette Juri Klaassen, kes praegust Heinastes poekaupmees on ja wastas küsimise peale, et Ann Pulst mitte oma raha 550 rubla 1881 aastal tema kätte intresi peale wiimiseks annud ei ole, waid selle summa on tema Juri Klaassen oma wanemate käest intresi peale wiimiseks saanud, mis alles pärast awalikuks tulnud, et see Ann Pulsti raha olnud ja kui tema ka see 150 rubla üürikeseks aeaks oma kätte wõtnud on, siiski on aga Ann Pulst oma raha jälle täielikult tema wanemate käest ühes intresidega wälja maksetud saanud ja mitte kopitkutki seal juures kaotanud ja sest, et tema oma poega mitte Ann Pulstile lapse asemele pakkunud, waid see teda ise omale lapse asemele himustanud, seepärast ei wõta ta teda ka mitte enam Ann Pulsti nime pealt tagasi, ehk see küll weel tänini sugugi toe eest hoolt kannud ei ole.

Sai mõistetud:

Seda protokolli wõtta, et Ann Pulst edaspidi enam Juri Klaasseni poeg Karl Ferdinand Klaasseni omale lapse asemele wõtta ehk pidada ei taha.


