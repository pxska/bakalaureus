
Kogukonna kohtu majasse olid kohtu korra pärast kokku tulnud ja istusid kohtu laudas:

Kogukonna kohtu wanem: Jaan Timian

" kõrwamees: Peeter Laas

" Priidik Riidak

Kirjutaja: Joh Teder

Kohtu ette astus Maidlast peremees Jaan Riesman ja kaebab, et Maidlast Jaan Paschöwer olla ennast temale nädal enne Jaanipäewa aasta läbi kolme päewa sulaseks kaublenud, 5 rubla pidand sulane aasta palka saama ja pool sulase riet, 1 rubla 40 kop. olla Jaan juba käerahaks kauplemise ajal, kätte saanud.

Neli nädalit (12 päewa) olla Jaan Paschöwer  peremeest teenind, siis ära läinud, ja mitte enam tagasi tulnud.

Kohtu ette sai kutsutud Maidlast Jaan Paschöwer ja sai tema käest küsitud, miks ta mitte peremehe juures oma kaubeldud aastat ei ole täis teenind? Se wastas: "Mina olin sellesamma peremehe juures warrul, jäin joobnuks, tegin rumala peaga wäga odawa kauba ja sellepärast ei tahtnud mina mitte enam teenima minna."

Et Jaan Paschöwer ilma peremehega lepimata ära on läinud ja nõnda teise heina ajal hädasse jätnud, siis mõistis kohus:

Jaan Paschöwer peab Jaan Riesmannile se wiis rubla, mis ta palgaks pidand saama, nüüd trahwiks maksma.

Jaan Paschöwer tõutas seda raha kahe nädala ajal Jaan Riesmanni kätte maksta. Protokoll sai ette loetud ja nimed alla kirjutud.

Kogukonna kohtu wanem Jaan Timian XXX

" kõrwamees Peeter Laas XXX

" Priidik Riidak XXX

Kirjutaja Joh Teder


