
Ükstuhat üheksasada üheteistkümnendamal aastal Juuli kuu wiieteistkümmnendamal päewal ilmusiwad Kaiu walla kohtu ette Kaiu walla talupojad Pearn Jüri p. Martin ja tema poeg Jüri Martin ja palusiwad järgmist asja kohtu akti raamatusse üles wõtta.

Mina Pearn Martin annan oma rendi talu - Pendijaagu, mis on Kaiu wallas Kaswandu külas - pidamise õiguse 23-mast Aprilli kuu päewast 1912 a., oma kahe pojale Jürile ja Jaanile Martinitele kahe peale kokku pooleks, järgmistel tingimustel: põllud, heina- ja karjamaad saavad nii pooleks mõedetud, ühe palju kummagile, nii sama ka kõik hooned, nii kui elumaja, aidad, laudad, köök ja kelder ja kõik teised saawad minu oma heaks arwamis järgi pooleks, mõlemile pojale ühiseks tarwitamiseks kätte näidatud. Kui aga pojad Jüri ja Jaan minu poolt neile kätte näidatud krundi rajadega, nii ka hoonete tarwitamisega ei peaks kumbki mitte ei peaks rahul olema ehk tahawad teise poole koha jaoks uusi hooneid ehitada, siis luban mina seda järgmiselt: Jüri kui wanem poeg, kui kumbki poegadest, kas Jüri ehk Jaan, ei peaks minu poolt lubatud tingimustega rahul olema ja nõuab uute majade ehitamist see wõib neid ehitada omal kulul selle eest ei ole õigust mingit tasumist nõuda, kui aga kumbki kas Jüri ehk Jaan sugugi poole koha pidamise õigust ei taha, siis ehk nõuaks terwe koha pidamise õigust, s.o. kui minu poolt lubatud tingimisi wastuei wõta, siis ei ole õigust temale lubatud poole koha pidamise eest mingit tasu nõuda, jäeb ahga mõlemil õigus ise oma wahel lepida ja lepituse teel wõib poole koha pidamise eest tasu saada. Neli põldu saawad järgmiselt pooleks: esimine wastu küla ja tagumine põllust saawad põigiti pooleks, nii et esimisest põllust küla poolt ots aga tagumisest põllust pool mis wastu heinamaad saawad Jürile ja keskmisest põldudest tee poolt põld saab Jürile, aga teised pooled jäewad Jaanile;  kotumaalt heinamaast põldude poolt pool saab Jürile, teine pool Jaanile karjammast wastu Eristumäe küla pool saab Jürile, aga wastu Pendimatsi karjamaad saab Jaanile. Koplist küla poolt pool saab Jürile, aga teine pool Jaanile; Lihu maa heina maa saab pikuti pooleks teine pool teisele, mis üle nemad ise kokku lepiwad.

Peale selle peawad pojad Jüri ja Jaan minule kuni surmani ülespidamiseks igas kuus kumbki 2 rub. 50 kop. maksma ja minule korterit andma, kui aga tõrguwad korterit andmast, peawad kumbki üks rub. kuus korteri raha maksma. Kui pojad minule wiljaga nõus on ülespidamist andma, siis seda rahas mina ei nõua, aga ainult siis kui, seda pojad moonaga õiglaselt annawad.

Poeg Jaan täna minu kutsumise peale kohtu ette ei ilmunud.

Seda kõik tõendab Jüri Martin õigeks ja on sellega rahul, mis peale omad nimed alla kirjutawad.

Selle akti sisu sai mõlemile sõna sõnalt ette loetud enne alla kirjutamist.

P.Martin [allkiri]

J.Martin [allkiri]

Selles nimetatud inimesed on mõlemad kohtule isiklikult tuntud ja õiguse wõimulised selle asja täide wiimiseks, mis kohus oma allkirjadega tõendab.

Ilmumata jäenud Jaan Martinile tuleb ära kiri sellest aktist kätte anda mida Pearn Martin palub teha.

Eesistuja H.Troost [allkiri]

Liikmed: H.Limberg [allkiri], J.Luige [allkiri], J.Tiimus [allkiri]

Kirjutaja: K.Aron [allkiri]


