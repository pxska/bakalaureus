
Protucoll № 14.

sel 5. Tetsembri k.p. 1888.

Koos ollid Kohtupeawannem: P. Somberg. Kõrwamehed: M. Limberg ja J. Weber.

3. 

Johann Ilves Piometsast, kaebas kohtu, et Paide Mardilaada aeg on temal Nõmme kõrtsis, kus temma öömaeal olnud, 12 rubla raha püksi taskust ärra warastud. Temmaga olnud seal ühes öömaeal: Kustas Krabi, Kristoff Willberg, Jürri Kaltmann, Hans Ladermann, Joh. Kritt, Adu Krabi, Jaan Kukeus, ja Aleksander Sutting.

Tema arwab seda raha Kustas Krabi ja Kristoff Willbergi käes ollewad, sest et naad kahekesi ööse ahju peale, kus tema magand, järele tulnud, teda sealt ülles aeand. Tema tulnud sealt maha, heitnud põrandale õlge peale ja need kaks poissi tulnud teda jälle trügima. Tema jäänud wiimaks magama. Ärkand ülles, püksi tasku olnud pahempidi ja raha olnud kadund; aga need kaks poissi K. Krabi ja K. Willberg olnud ka ärra kadunud. Se olnud ööse kella 1. aeg. Siis kui tema ahjult maha tulnud, olnud raha alles, kaks wiie rublast ja kaks rublast.

Jürri Kaltmann, Hans Ladermann, Joh. Kritt, Adu Krabi, Jaan Kukeus ja Aleksander Sutting tunnistasid, et nemad ollema küll Nõmme kõrtsis Joh. Ilwese, Kustas Krabi ja Kristoff Willbergiga ühes öömaeal olnud. Ööse kella 1 aeg kui Joh. Ilwes ülles tõusnud, hakand oma raha katsuma; aga raha olnud kadund ja püksi tasku olnud pahempidi, ja need kaks poissi Kustas Krabi ja Kristoff Willberg olnud mõllemad ka ärra läinud. Se tähenda, et need kaks poissi täiesti Johann Ilwese raha wargad on. Hans Ladermann tunnistas weel, et tema on täiesti näinud, et Joh. Ilwesel on Reopallu kõrtsis 12 rubla raha olnud, mis kõrtsmiku käes hoida olnud. Nemmad nõuawad keik kuuekesi 35 kop. Pääwa palka.

Kustaw Krabi ja Kristoff Wilberg tunnistasid, et nemmad ei olle mitte Joh. Ilwese raha wõtnud, ei olle Johann Ilwest kodu kutsund; ega olle ka ahjul ta juures käinud. Kodu tahtnud nemmad muidu minna ja kell ei olle weel 12 olnud kui nemmad kodu saanud.

Marri Parkal tunnistab, et need nimmetud mehed tullid kõik õhtu, arwata kella 10. aeg meile öömaeale. Teised heitsid põrandale õlge peale ja Joh. Ilwes läks ahjule; aga Kustaw Krabi ja Kristoff

Willberg läksid ja tõid Joh. Ilwese ahjult maha. Siis heitis Ilwes õlge peale teiste juure; aga Kustas Krabi ja Kristoff Wilberg läksid kahekesi õue. Teised magasid keik wagusi, kui K. Krabbi ja K. Wilberg jälle tupa tullid, tikust tuld tõmbasid ja teisi luurasid ja jälle wälja läksid. Nii tegid need kaks poissi kolm korda; aga neljandama korra aeg jäänud tupa teiste juure. Siis jäänud tema ka magama ja ei olle mitte kuulnud klui naad olid ärra läinud. Kella 1 aeg tõusnud Joh. Ilwes ülles ja kurtnud raha kadund ja püksi tasku olli pahembidi. Temma nõuab pääwa palgaks 35 kop. hõb.

Kohus mõistis: et Kustas Krabi ja Kristoff Willberg peawad Johann Ilwesele se 12 rubla wälja maksma, kumbki 6 rubla ja weel pääwa palka 35 kop. sest naad sallaja öösi ärra läksid ja öösi mittu kord toas magajaid luuramas tikku tulega käisid. Peale selle maksawad weel: Jüri Kaltmanni, Hans Lademanni, Joh. Kritti, Adu Krabi, Jaan Kukeuse, Aleksandri  Suttingile ja Mari Parkalile, iga ühele 35 kop. pääwa palka, se on: summa 2 rubla 80 kop. Warguse trahwiks saawad K. Krabi ja K. Willberg, kumbki 20 witsa hoopi. Kohtu otsus peab 8 pääwa aea sees 14 rubla 80 kopikuga täidetud saama.

Kuulutud.

40 witsa hoopi.

Kohtupeawannem: Peeter Somberg XXX

Kõrwamehed: Mart Limberg XXX ja järgismees Madis Wiedemann XXX


