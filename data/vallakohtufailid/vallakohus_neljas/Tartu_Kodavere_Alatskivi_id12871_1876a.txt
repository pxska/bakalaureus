
Allatskiwwi -mõisa-walitseja Tuncke tuli kohtu ette ja kaebas, et pottisep Wasili Galatjew Ulanow olla teda tänna kohtu ees teotanud, üteldes: et see on wale, et tema (Ulanow olla 4 korda ahjud ümber teinud, walitseja peab waletama, mis kohus ise päält kuulnu, nõuab Tuncke, et Wasili Galatjew Ulanow saaks kõige kõrgema trahwiga selle eest trahwitud.-

Wasili Galatjew Ulanow, ettekutsutud, ütles, tema ei ole maakeelest, keda walitseja kohtu ees kõneles õijeti aru saanud, arwanud, et walitseja öölnud, et tema neli korda ahjud ümber-teinud ja ütelnud sele pääle, et see on wale.-

Kohus tunnistas: et Tuncke oled alustanud ahju-tegemisest ja kui öölnud, kui Ulanow töist korda ahju ümber tegi, ei ole tõmbanud, Kelle pääle Ulanow öölnud: See on wale, ma ei ole 4 korda ahju ümber parandanud, walitseja waleta.-

Mõisteti: Vassili Galatjew Ulanow istub selle teotamise eest 24 tundi Kinni.- See otsus sai neile F.S.D § 772 ja 773 põhja järele ettekuulutatud. Kelle otsusega Tuncke mitte rahul ei olnud, protokolli wäljapalus ja sedamaid säädusliku appellatsiooni lehe kätte sai.-

A. Saul

K. Tõrawere

XXX (Kalew)


