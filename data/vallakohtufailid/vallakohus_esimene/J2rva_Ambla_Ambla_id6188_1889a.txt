IV Kaebas Aabram BlumfeldtJuhan Keeroja peale Tapalt, kes JootmalKensa pere eluhoonet 1888 a. ehitas ja kelle juures tema on tööl olnud 23 2/3 pääwa ja pääwa palk olnud 60 kopikat mis 14 Rubla ja 20 kopikat wälja teeb, sellest on kätte saand 4 Rubla ja saada jäänd 10 Rubla 20 kopikat mida Juhan mitte wälja ei makswat temale.

Juhan Keeroja tuli ette ja ütles et Aabramil on 10 Rubla 20 kopikat saada temalt, aga Tallitaja Hans Pukspuu käes olewat see raha kinni, sest et Aabramil teistele wõlgasid tasuda olla, nõudku seda raha Tallitaja käest.

Tallitaja Hans Pukspuu tuli ette ja andis kohtule üles, et tema käes on Aabram Blumfeldti töö raha 10 Rubla 20 kopikat sest et Aabramil järgmised walla maksud ja ka muud wõlad tasuda on, mida teda on tellitud kinni pidada sest rahast, sellepärast et Aabram iialgi oma maksusid milgil muul kombel ei taha äraseletada, nimelt:
1886 aasta walla maksu tasuda			Rbl			95 kop		1887 aasta walla maksu "						95		1888 aasta walla maksu "						98		Kuru koguk. kohtus mõistetud trahwiraha			1					Hans Peips'ile kihelk. kohtus 1885 a. mõistetud pääwa ette			1					Aabram wõtnud Hansu käest rangi puud wõlga						40		Juhan KatschilAabrami käest saada			1					Seega on Aabramil wõlga tasuda:			6 Rbl			28 kop		
Kohus mõistis: Aabram Blumfeldti wõlad ja maksud peawad tema rahast 10 Rubla 20 kopikat saama äratasutud ja Aabramile saab tagasi antud ülejäänd raha 3 Rublla 92 kopikat, sest muul kombel ei saa need tasutud.

Kohtuwanem: Kustas Böttcher xxx
Kõrwamehed: Joosep Seppmann xxx Hans Peips xxx
Kirjutaja: allkiri

Wõlad on tasutud ja 3 rbl 92 kop Aabramile tagasi antud. Protukoll wälja antud 15 Aprillil s.a. kihelk. kohtule.
"
