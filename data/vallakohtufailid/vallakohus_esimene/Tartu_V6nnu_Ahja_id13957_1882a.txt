Tuli ette Ahja möisa walitsus ja kaebas: Moonamees Hendrik Karindosk wötnud möisa keswa woori päält keswi ja müünud Kärsa körtsi wiina eest ära; wasto wötnud neid keswi körtsimehe sulane Hendrik Kannarik.
Hendrik Kannarik selle üle küsitud tunnistas: Hendrik Karindosk pakkunud temale umbes wakka osa keswi ning nõudnud nende eest 1 rubl. raha ja 1/2 toopi wiina. Tema lasknud keswa kotti talli panna, aga raha ei ole temal Karindoskile mitte anda olnud ja lubanud seda pärast muretseda; pool toopi eiina aga wötnud tema körtsi naise käest ja andnud Karindoskile ära. Pärast tahtnud tema neid keswi ära panna; körtsimehe nöudmise pääle kust tema neid saanud üttelnud tema äta, et tema neid Karindoski käest ostnud, mis pääle körtsimees temaga köwaste törelnud ja asja möisa walitsusele üles andnud.
Hendrik Karindosk salgab keswi körtsi müünud olewat. Tee pääl Saawa palust tulles läinud temal keswa kotti suu wallale, mis pääle tema töisi /: tema ees söitnud Peter Michelson ja järel Josep Saag:/ käsknud kinni pidada, kuni tema kotti suu kinni sidunud, kus juures Josep Saag teda weel awitanud, aga keswi pole tema mitte wõtnud.
Josep Saag tunnistas: Saawa palust tulles läinud Hendrik Karindoskil kotti suu wallale, tema läinud ja awitanud kotti suu kinni siduda, kus juures Hendrik Karindosk kotti päält nattuke keswi töisi kotti lasknud; kui palju neid keswi olnud, pole tema waatanud, ei tia ka kuhu Hendr. Karindosk  need keswad pannud. Kärsa körtsis ostnud Karindosk neile 1/2 toopi wiina.
Peter Michelson tunnistas: Hendrik Karindosk walanud keswi arwata wakka osa töiste kotti sisse, kelle juures Josep Saag teda awitanud. Kärsa körtsi juures pidanud nemad kinni ja läinud sisse, sääl ostnud Hendrik Karindosk neile 1/2 toopi wiina; körtsis oleku aeal käinud Karindosk kord wäljas, muud tema ei tia.
Tunnistaja Peep Blum ütles wälja: Kärsa körtsis ostnud Hendrik Karindosk neile 1/2 toopi wiina ja üttelnud seda kirwe liigut olewat.
Hendrik Karindosk küsitud, kuhu tema need keswa pannud, mis tema tee pääl töisi kotti walanud, ütles wälja: Josep Saag andnud temale tee pääl nõu neid keswi körtsi wiina eest ära müüa ja andnud tema ka need keswad körtsimehe sulasele Hendrik Kannarikule ära, kes temale nende eest pudeliga 1/2 toopi wiina andnud; keswi olnud arwata wakka osa.
Josep Saag salgab Hendrik Karindoskile müümise nõu andmist.

Möistus: Hendrik Karindosk saab 30 witsa lööki warguse trahwiks; Hendrik Kannarik warguse wasta wötmise eest 15 lööki, ehk maksab 3 rubl. raha waeste laadikusse.

Peter Hendrikson XXX Hendrik Piirson XXX Kotta Wossmann XXX Kusta Iwanthal  XXX

Möistus sai kohtukäijatele T.S.R. pärra a. 1860. §772 - 774 kuulutud ja öppus antud, mis tähele tuleb panna, kui keegi Körgemat Kohut tahab käija ja ei olnud Hendrik Kannarik mitte sellega rahul.

