Ükstuhat üheksasada kahekümnendamal aastal Detsembri kuu kaheksateistkümnendamal päewal ilmus Laimjala walla hoolekande kohtusse Laimjala walla (kohtusse) kodanik Willem Jüri p. Neggo, 71 a. wana, elukoht Uuemõisa wallas, Pukka külas ja awaldas et soowib oma waranduse üle tõstamenti teha mis järgmine on: 1) Luban peale oma surma oma wabadiku elatis maja, mis on Laimjala wallas Audla külas "Sihi" wabadiku platsi peal, oma poja Johannes Neggole, kes praegusel ajal seda selles majas elab, 2) Wõib minu poeg Johannes Neggo selles majas tänasest päewast ka kuni minu surmani elada ilma maksuta, selle eest maksab wiimane kõik maja peale tulewad maksud, astub minu nimel tänasest päewast täieliku liikme õigusega selle maja kohta - Laimjala walla tulekahju kordadel wastastikku abiandmise seltsi liikmeks ja kannab kui täielik majaomanik kõik maja kohta puutuwad kohustused ning parandab maja. Selle eest peab minu poeg Johannes Neggo mind, kui ma wanaduse läbi täieste wõimetuks jäen, täieliselt ülewal pidama. Wiira peale kirjutud "peale oma surma" - õigeks lugeda.
Willem Neggo [allkiri]
W.Riim [allkiri]
1920 a. detsembrikuu 18 päewal Laimjala walla hoolekande kohus tunnistab, et see suusõnaline leping, mis on tehtud Laimjala walla kodaniku Willem Neggo poolt kes hoolekande kohtule isiklikult tuntud, on kirjutud akti raamatusse esimisesse jaosse No 7 all, siin juures peale tõstamenti ette lugemise oli tõstamenti tegija sellega rahul ja kinnitas oma allkirjaga, selle juures tunnistab kohus et tõstamenti tegija on selge mõistuse ja täie arusaamisega.
Kohtu eesistuja: A.Anupõld [allkiri]
Sekretäär A.Käo [allkiri]
"
