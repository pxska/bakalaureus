1897 a. 25. Aprilli kp. ilmusiwad Alliku walla kohtu ette Alliku walla mehed Jaan Mihkli poeg Walting ja Kustas Jüri poeg Rõks ja Suure-Kõpu walla mees Jaan Hanso poeg Tammann, palelikult walla kohtule tuntud ja palusiwad siia kohtu aktiraamatusse eneste wahel maha tehtud suusõnalist lepingut järgmiselt sissekirjutada:
1. Jaan Walting kui Hintsu talukoha omanik ja Jaan Tammann kui selle koha rentnik selle kauba lepingu põhjusel, mis nemad eneste wahel siin walla kohtu ees 28 Märtsil 1897 a. on aktiraamatusse Nr 3 all sissekirjutada lasknud on nüüd nõnda kokku lepinud et nemad Hintsu koha pooled maad rendiwad Kustas Rõksule edasi nendesama tingimistega ja selle aja peale nagu see Waltingi ja Tammanni wahel maha tehtud lepingus 28. Märtsil 1897 a. Nr 3 all on ülespandud.
2. Kustas Rõks wõtab need tingimised ja kohused oma peale, mis ülemalnimetud lepingus Waltingi ja Tammanni wahel makswad on ja maksab "Hintsu" koha poole maade eest /120/ ükssada kakskümmend rbl. aastas renti, selle wastu jääb aga Jaan Waltingi ülespidamine üksi Jaan Tammanni kanda, kelle kätte ka rent makstud saab.
See leping sai peale aktiraamatusse sissekirjutamist pooltele ette loetud.
K. Rõks /allkiri/
Jann Tamman /allkiri/
Jaan ise kirja ei oska, siis kirjutas tema palwe peale alla Gerretz /allkiri/ ' ei lugenud välja'
Kohtu Eesistuja M. Asa /allkiri/
Kirjutaja /allkiri/ 'ei lugenud välja'

"
