Kohtukorrapärast olid kohtumehed koos. Peakohtumees Karl Wärtmann, kõrwasmehed Mihkel Segbusch, Toomas Kiwinuk.
Lokotalt Juhan Sengbusch tunnistab, et Liisa Lutrussen tema toas üttelnud, et Joosep Raudsep wõib olla selle juttu, ja teutamise peale kiriku sant, et kui mitte Joosep ise siis tema lapsed ehk lapselapsed, et seda wõib kes tahab Joosepile ette rääki, sellepärast, et Joosep tema poega wiina wargaks ja tüttart hooraks olla sõimand,
Ann Sengbusch Joosepi naene tunnistab et Kalmu Madli Sengbusch oma toas temale rääkinud, et Liisu Lutrussen temale nõnda rääkinud, et Kihli Joosep on noore naese tõttu rumalaks läinud, et tema Liisu lapsi teutab, et kui Joosep ise ei sa sandi kotti kanda, siis peawad tema lapsed ehk lapselapsed saada kotti ja keppi kandma ja käskind seda juttu ruttu edasi rääki, et Joosepi ette lähab.
Joosep Raudsep ütleb, et tema ei olla mitte Liisu Lutrusseni tütart hooraks sõimand, waid Kolu wallast Orawa Hans Mäemanni, kes kaheksa aastat olla Liisu tütre Mari juures magamas käinud.
Joosep Raudsep on enni Liisu lapsi teutanud ja rääkinud, et Liisu poeg Jaan mõisa wiina aamist wiina wõtnud, ja tütar Mari kaheksa aastat hoorand, mis põle mitte awalikuks tulnud, ja Liisu Joosepit teutand, et tema wõib kiriku sant olla.
Mõistetud, et Liisu Lutrussen maksab Joosepile nelja kohtus käimise päewade ette 2 rbl ja 1 rbl walla laeka.
Liisu ütleb, et temal 3 rbl Joosepi käest saada trahwi raha olla, se jääb selle ette, et tema enam kohut taha käia.
Joosep ei ole sellega rahul, nõuab protokol wälja. Sai antud.
Pea kohtumees  Karl Wärtmann XXX
Kõrwasmehed Mihkel Sengbusch XXX
Toomas Kiwinuk XXX

