Jootma- Räsna kogukonna kohus. Kohtu korra pärast oliwad kokku tulnud: Kohtuvanem: K. Böttcher, kõrwam. J. Seppmann ja H. Peips.

Ette tuli kaebaja Leenu TederRäsna külast ja kaebas, et Leenu Annis, tema õetütar kes tema saunas korteris elab, on temale wett loopinud, peksnud luua warrega, pingi jala ja muu asjadega, mis ta kätte saanud ja luband temale nii kaua anda kunni sureb, ka riidlema Annis temaga ühte lugu. Asi on kõige esite sellest tulnud et Leenu Annis on oma emaga kodu olles kõiksugu sodi tema akna peale ajand, siis olla ta nendega sellepärast taplend. Selle peale on Annis teda luua warrega mitukord löönd ja pealegi ropuste sõimand ööldes: Sa elasid kolm aastad Jäneda mõisas ja hoorasid seal Saarlaste, Wenelaste ja kõikidega. Et meie mitte enam kokku ei lepi, siis tahan et Leenu oma lapse ja ema Kaiega minu saunast wäljalähewad et rahulikult wõin elada. Ka olla Leenu Annis tema padja oma käega eneselle wõtnud ja ei anda mitte kätte. 

Leenu Annis tuli ette ja tunnistas, et tädi Leenu Teder on seisnud kesket tuba paar tundi luuawarss käes ja luband teda lüia, miks sodi akna peal olnud, woki määret ja muud, tema padja olnud põrandal wõtnud selle sealt ja pidand luua warrega lööma, ema tulnud wahele ja hakkand luua warrelt kinni ja ots läind tädile wastu pead, muud löömist ei olla kedagi olnud. Padja on tema oma olnud aga mitte tädi jägu, sellel on üks weike padja olnd, mis ta ise oma käega wõtnud ja mitte warastand, lubab tädile kätte anda ja ka paar naela sulgi mis ta tädi käest saand. Sõimand ei olla tema tädi Leenut mitte, waid tädi sõimand teda häbemata kombel ööldes: Sina oledgi mitu aastat Amblas ju hoorand kõikidega. (Sest Leenu Annisel on kasulaps). 

Mõlemad waidlesiwad kohtu ees, et teine on teist löönd ja sõimand, ja riidlemist olla kodu alati; aga kumbgi ei olla esimine hakkaja. Kohus küsis Leenu Annise käest miks ta kahe korra kutsumiste wastu pannud ja kohtusse ei tulnud. Esimise korra salgas ta ära ja teisel korral ei olla kaupmees mitte lasknud tulla. 

Kohus mõistis: Leenu Annis ja Leenu Teder maksawad kumbgi wastamise riidlemise ja sõimamise ette 1 rubla trahvi walla laekasse. Et aga Leenu Annis oma käega teadmata tädi padja wõttis ja mitte tagasi ei annud, mis läbi riid tuli, siis maksab weel 1 rubla trahvi ja kohtu käskude wastu panemise pärast 50 kopikat walla laeka heaks ja annab padja warssi kätte. Trahv peab 2 nädala pärast makstud olema.

Kohtuw. Kustas Böttcher xxx
Kõrwamehed: Joosep Seppmann xxx Hans Peips xxx
Kirjutaja: allkiri

Leenu Teder on kohe otsust täitnud. 1 rubla. Leenu Annis 18 juulil. 

"
