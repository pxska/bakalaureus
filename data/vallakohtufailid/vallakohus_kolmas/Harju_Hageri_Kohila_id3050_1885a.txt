
Kohtu ette astus Tiina Klotsmann ja kaebas et ta leiwa wanem keda ta teenis Jaan Rhederi naene Anna ütelnud, Tiina Klotsmann olla ta piim ära joond ja seepärast öölnud: Mine ära! sa raibe! ma sind ei taha. Seda olla Klotsmann ta mehele Jaanile teatanud kes siis tellind teda nii kauaks senna jääda weel kuni ta naene terweks saaks kes siis lapsewoodis oli. Klotsmann luband aga üheks nädaliks jääda. Et nüüd ta naene selle ajaga põlnud terweks saand weel, läind Klotsmann nädali pärast ära ja nüüd polla Rheder ta kraami kätte annud, sest ta olla ilma teada andmata ära läinud.

Nüüd kutsuti Rheder ette ja ta ütles: Et ta üheks nädaliks luband jääda, pole mina kuulnud waid see jäi selle juure et pidi nii kauaks jääma kuni mu naene terweks saaks.

Et nüüd tunnistusmeest ei olnud, mõistis kohus, et Klotsmann pidi omal sell aastal teenitud palka tagasi maksma kuidas § 465 seda nõuab ja peale seda üks rubla trahwi walla laeka.

(Klotsmann maksis wälja ja kohus on täidetud.)


