
Kohtu korra pärast olid Rawila ja Palwere walla kohtuse,walla hoones kokku tulnud:

                              Kohtu wanem Jaak Urgas

                              Kõrwas mehed:Madis Weermann

                                                         Hans Härg

                              Kirjutaja J.Damm

Palwerest Leistu peremees Rein Leima kaebas et laupäewa öösel augusti kuul,on Jaan Sein ja Mik Mansu tema õuna ajas käinud õunu warastamas ja Hans Poomann on ühe,see on Mik Mansu olnud,kellega tema on rääkinud.Tema,Hans Poomann on Miku käest küsinud kes need teised on(tema) Mik ütelnud,need on Jaan Sein ja Eerik,meie tuleme Reinu rohuajast.Jaan ja Erik käisid puu otsas ja mina noppisin alt.Ka tunnistas Hans Poomann et tema katsunud kompsu Miku põlle sees,ja olnud umbes arwat 4 toopi õunu põlle rüppes.

Rein Leima kaebas weel,et pühapäew peale seda juhtumist on tema seisnud oma õue wärawas kui Jaan Sein ja Mik Mansu kiriku poolt on tulnud,seal on Rein nendelt küsinud:Kuidas selle õuna wargusega lugu on?sellepeale on Jaan hakanud kurja wanduma ja ütelnud laimates Reinule:Leistu koer oled ja juba kolm aastat olnud ja selleks jäed!Sellepeale on Rein sealt äraläinud;ja Hans Poomann on Jaani juure läinud,üteldes:"tule ja waatame,sest jäljed on paergu weel näha" Jaan on mõne sammu kaasa läinud,siis ümber pööranud ja Hansu löönud.

   Mik Mansu sai ettekutsutud ja õuna wargusest temalt päritud,tema tunistas et on sell õhtul kui Hans Poomann ütleb teda õuna warguselt kinni tabanud  olewad,Pruuli poest tulnud ja pastle nahk olnud käes,kui Hans temaga rääkinud,Hans ei ole teda mitte katsunud ega kätt tema külge pannud,waid ütelnud ainult:küll on hull poisid wiiwad kõik õunad ajast ära neid käib siin igalt poolt Paunkülast ja Palwerest,selle järel on tema Mik ära läinud.

    Hans Pooman tunnistab seda waleks,sest tema on teda katsunud ja tunnud et olnud Mik Mansu ja olnud õunu põlle rüppes umbes 4 toopi.

   Seepeale sai Jaan Sein ettekutsutud.Tema tunnistab ei ole seekord,kui õunawargus olnud kotunt wälja käinud,waid maganud,nii kui Mik ka tunnistas,reie toas saside peal.Pühapäewal kui tema Mikuga kirikust on tulnud,siin on Leiste peremees Rein õuewärawas tema käest küsinud:kuidas see õunawargusega lugu on?tema ütelnud:mina sellest ei tea,Rein ütelnud kas see on siis juba unustatud,ega see nõnda kaua aja eest olnud.Sellepeale on Hans Poomann tema rinnust kinni hakanud ja wedanud teda aja poole,üteldes:tule ma näitan sulle see koha kust teie üle aja tulite,Jaan ei ole mitte läinud,ja Hans on teda sealsamas kaks korda löönud küinasnukiga.

Hans Poomann tunnistab,tema ei ole Jaani mitte rebinud,wedanud ega löönud,waid ainult lükanud,mis ka Rein Leima ja Rein Samelor tunistawad.

Jaan tunistas weel,et Reinul olla tema wastu wana wiha,ja olla lubanud temale peksu anda kui peaks kätte saama,ja sell põhjusel ei ole tema tahtnud senna kohta mina,kust Hans Poomann neid näinud üle aja tulewad.

Mik Mansu tunistas et see tõsi küll olla,et Rein L.Jaani lubanud peksta,mitte aga wana wiha,waid siis kui tema leiaks Jaani öösel ümberhulkumast(kui Jaan tüdrukute juure peaks magama tulema.)

                                         Kohtu otsus.

Et Jaan Sein kohtu wastu wäga suureline oli,suure häälega rääkis ja keelamist kohtu poolt tähelpanemata jättis,pealegi weel ütles kohtu ees.Teie riidlete minuga! mõistis kohus temale,1 rubla trahwi Palw.w.l.

II Et Hans Poomann seda õunawargust mingisuguste tunnistuste põhjustel ei wõinud tõeks teha,mõistis kohus temal 1 rubla trahwi.

III Et Mik Mansu kohtu ees walet rääkis,sest esiteks tunistas,tema olla Pruuli poest tulnud ja pasle nahk olnud käes,kui Hans P.temaga rääkinud,pärast waidles seda tagasi,et on küll Pruuli poodi tahtnud minna aga poe uksed olnud kinni,-mõistis kohus 50 kop.trahwi.

IV Et Rein Leima pühapäewal niisugust tüli asja üles wõttis kus teised kirikust tulid,mõistis k.temale 1 rubla trahwi P.w.laeka.


