
Kahkwal sel 17 julil 1867

Kaiwas mõtsawaht Johhan Dobre, et temma om Werriorra naisi leidnu Kahkwa raodu hainu põimast. Neid om ollu 2 naist ja üts tütarlaits nimmelt Meistre Jaani naine Liso ja tütar Jula ja Fritz Tarnowi naine Sohwi.

Ette tulli Fritz Tarnow ja ütel, et temma naine om ilma tedmata ülle piri Kahkwa mõtsa lännu ja hainu põlle pääle põimnu. Ja ütlep, et ne tõise, kes temmaga üten olluwa ka ei olle piri tednu. Ja Fritz Tarnow ütel, et temma om tullu henda ja ka neide tõiste eest wastutama.

Kohhus mõist, et ne kaits naist peawa kumbge üts rubla trahwi masma ja se laits peab 50 kop masma.

Fritz Tarnow lubbas näddali perrast sedda rahha ärra massa. Sel 24tal August 1868 om 250 kop sisse mastu.

M. Musting

J. Lepland

J. Sepp


