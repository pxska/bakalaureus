
1912 a. 26. Januaril  Wäätsa wallakohtu koosolekule ilmusiwad kohtule isiklikult tuntud Paide kodanik Karl Otto p. Johannson ja  Wäätsa walla liige    Jaan Peetri p. Prussak ja palusiwad kohut akti raamatusse üles wõtta endi allnimetatud lepingut:

 Prussak  müib Johannsonile oma päralt olewast "Kotku" talust 1600 (üks tuhat kuussada) ruutsülda turwa maad mõisa kraawi äärest sellega, et Johannsonil on õigus määramata aja jooksul sealt turwi lõigata nii palju, kui  saab, aga maa põhi jääb kohaomanikule. Prussak muretseb selle eest, et müidud maatüki pealt tee wälja käib, ja, kui tarwis, seda oma krundist annab. Johannson maksab  selles asjas Prussakile ükssada (100) rubla, millest maksetud on 50 rubla ja 50 rubla edaspidi maksetud saab, wõlgnewa summa pealt saab 5% maksetud.

See leping hakkab maksma kohe peale tema alla kirjutamist ja on kohustaw nii hästi pooltele, kui ka nende seadusliku pärijatele.

K. Johannson /allkiri/

Jaan Peetri p. Prussak, aga et tema kirjutada ei oska, kirjutas tema palwe peale alla Wäätsa walla liige K. Somberg /allkiri/

See leping on pooltele etteloetud ja alla kirjutatud Karl Johannsoni poolt isiklikult oma käega, aga Jaan Prussaki eest tema palwe peale kirjaoskamatuse tõttu Karl Peetri p. Sombergilt. .

Eesistuja   Wiidow /allkiri/

Liikmed

Polberg /allkiri/

Wästrik/allkiri/

Kirjutaja  Pommer /allkiri/


