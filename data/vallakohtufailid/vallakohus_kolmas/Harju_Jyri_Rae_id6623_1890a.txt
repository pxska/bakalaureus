
Kohtu korrapärast olid kokku tulnud Rae ja Jüri kirikuwalla kohtusse walla honesse: 

Kohtu eesistuja: Jaan Witismann, 

abimees Jaan Rodemann 

" Mihkel Taneberg

kirjotaja H. Siimberg. 

Kohtu ette tuli Rae wallastKiiwita talu kuha rentnik Jaan Hio ja kaebas, et üks tük õue aja maad mis Kiiwita kuha jagu on ja N 4 all peab olema kaartis ja maa möödust saadik, se on 11 aastad mööda, kui se maa tük on Laiba peremehe Juhan Hio kätte jäänud. Ja se asi olnud selle maa tükki pärast üsna rahul, et se pidi Laiba kuha jagu olema, aga 1889 aasta kewade Aprilli kuus on awalikuks tulnud, et se maa tük Kiivita kuha jagu on. Sest Rae mõisa rent Herra Vogt on Kiiwita peremehe Jaan Hio kääst küsinud: "Kuidas selle maa tükkiga lugu on," moisa rent Herra Vogt on ka öölnud: "Kui Kiiwita kohta oleks mõisa kätte saanud, kül mina siis kohe oleks selle maa tükki asja ära seletanud." Jaan Hio tunnistas weel, et maamõõtja Herra Kusmanow on pidanud ütlema, et se maatük ei ole mitte Laiba kuha numris, ega tema kaartis, waid se maatük on Kiiwita kuha numri all, sest Kiiwita kuha õuemaad on kaartis N 4 all. Ja seda maa mõõtja ütlemist on ka pealt kuulnud; 

Rae walla Tallitaja Jüri Remmel, 

Wasjala mölder Pertel Promann, 

Wasjala kõrtsmik Karel Reinapp 

ja Kesa peremees Hans Leukmann. 

Selle peale sai ette kutsutud Laiba peremees Juhan Hio; tema ütles, et tema seda mitte ei tea, et se maa tük Kiwita kuha jägu on, sest tema on oma (Laiba) kuha ära ostnud nende rajadega, mis maamõõtja on 1879mal aastal Laiba kuhale pannud ja 11 aastad on tema seda maatükki pruukinud. Ja tema on ka wihtlemise sanna ehitanud selle maa tükki peale, muud tema ei tea kosta. 

Selle peale Rae walla Tallitaja Jüri Remmel tunnistas: Et Wasjala mölder Pertel Promann on tulnud maamõõtja Herra Kusmanowi kääst pärima, et kui palju on möldri maad üle tee Laiba kapsa aja sees, maa mõõtja on kaartist waadanud ja öölnud: et Laiba kuhal üle tee maad ei ole, sest se maa tük on Kiiwita ehk möldri jägu sest se maa tük on kaartis N 4 all, sest Kiiwita ja möldri õue maad on ka N 4 all ja maamõõtja on lubanud kaarti raamatust järele waadata. 

Selle peale tunnistas Wasjala kõrtsmik Karel Reinapp, et mölder Pertel Promann on pärinud maa mõõtja kääst, kui palju on seda maad mis tema lauda taga on üle tee Laiba aja sees, mis möldri jagu on ja küsinud kus möldri ja Laiba wahe risti kiwi on; maamõõtja on öölnud, et Laiba krunti wastu möldrid ei ole, sest se maa tük ei ole Laiba jägu, se maa tük on N 4 all ja Kiiwita maa on ka N 4 all. 

Selle peale sai ette kutsutud mölder Pertel Promann ja tema tunnistas, et tema on pärinud maamõõtja kääst kus Laiba ja Wesgiwahe raja on, maamõõtja öölnud, et Laiba raja wastu weski maad ei tule, et se on Kiiwita maa mis wastu weski maad on lauda taga üle tee. Ja maamõõtja on öölnud, et se maa tük seisab N 4 all ja Kiiwita ja wesgi õue krunt on mõlematel N 4 all lantkaartis. 

Jääb poolele Kesa Hans Leukmann peab ka ette tulema. 


