
Johann Akerberg kaebab: Mall Kuill ja Anu Soots olla teda Halliste õpetaja ees laimanud ja nimelt kui oleks tema wana waest inimest Liisu Ilwest peksnud. See ei olewat aga mitte tõsi. Tema nõuda auuteutamise eest 1000 rubla kahju tasumist ja paluda wälja mõista.

Mall Kuill mehe Peeter Kulliga wastab: Tema ema Liisu Ilwes palunud teda õpetajahärral tee peale wastu minna ja õpetaja härrat paluda et see teda kodu maja juures armulauale wõtaks ja olla ema tall üles annud, et Johann Akerberg teda peksnud ja nüüd haige olla.

Anu Soots nõumehe Hans Lillak juures olles wastab, et tema sest midagi tea ei ka rääkinud ei olla.

Märt Maling tunnistab: Õpetaja härra kutser olla ütelnud, et Mall Kuill õpetaja tee peal kinni pidanud ja rääkind et Johann Akerberg tema ema peksnud piitsaga. Tiiu Siiska olla rääkinud et Ano Soots Mall Kullile nõu olla annud õpetajale seda ette panna et Akerberg ema peksnud oleks. Muud ta ei teada.

Tiiu Siiska puudub.

Kästi: Uueste ette telli.


