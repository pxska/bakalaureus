
Koos ollid Tallitaja: N. Mähle, abbimehhed G. Norwit ja H. Pissa seatud kohtopäwa piddamas.

Prido Amisep astus kohto ette ja kaebas, et enne Jõulu, üks laupääw öhto läinud temma körtso, wötnud seal pool kortert wina, jonud sest isse ja annud Jür. Tarrestele ja Andr. Püssile ka. Peet Prenner olnud ka seal, terretanud tedda ja küssinud, mis ta ellab ja kas ta pea ärra tulleb? Temma öölnud, et tal weel nattuke aega lähheb. Peet Prenner ja Gustav Külla läinud körtsust wälja. Nattukesse aja pärrast tulnud G. Külla jälle sisse, wötnud korter wina läinud sellega wälja ja küssinud jälle temma käest: Kas ta pea ärra tulleb? Selle peale tulnud temma J. Tarreste seltsis körtsust ärra ja nemmad tulnud körtsu otsast nende kasa. Te peal öölnud P. Peet Brenner talle, ta käe alt kinni hakkates: Soonleppa poiste wölga joua ma kül ilmas ärra tassuda, agga sulle wöin ehk jubba tänna öhto ärra tassuda. Nenda juttu ajades tulnud naad eddasi, kui ühhekorraga lönud ta temmale hobi körwa äre. Et Jür. Tarreste wahhele tulnud, ei sanud ta te peal ennamm middagi tehha. Sanud ta 1 tund aega Jür. Tarreste jures olnud, läinud ta omma kojo. Ukse ette jöudes tulnud P. Prenner nende uksest wälja. Tulnud agga temma järrel jälle taggasi tuppa, hakkanud ta rindo kinni, annud hobi pähhe ja röhhunud ta M. Amiseppa wodi peale mahha. P. Amisep emma Marre ja nane Liso kes senna wahhele tunginud, sanud ka hopisid. Wimaks on maja-issa M. Amisep tedda wälja saatnud.

Mihkel Amisep astus ette ja ütles, et P. Prenner sel laupääw öhtul, kel 1/2 10 neile tulnud, täis joobnud, sel peale wandunud, et P. Amisep tedda körtsu te peal peksnud ja temma mütsi ärra kautanud ja ootanud tedda agga kojo tullewad. Kui P. Amisep tulnud, olnud ta jo arraminnemas, tulnud uesti tuppa, läinud karwupiddi kokko, annud hopisi ka naestele, kes wahhele tulnud, kunni temma neid lahhutand ja P. Prenneri wälja saatnud.

Peet Brenner astus ette ja ütles, et temma ühhe Harjako seltsis körtso läinud. Seal mitte sanna P. Amiseppaga räkinud. Pärrast Gus. Külla seltsis sealt ärra tulnud. Te peal on J. Tarreste ja P. Amisep neid kinni wötnud. J. Tarreste on essite temma peale tulnud, tedda lumme sisse mahha pannud ja siis on P. Amisep tedda mönne hobi seal lönud. Et temma müts seal kadduma läinud, siis läinud ta P. Amiseppa jure kojo, omma mütsi otsima. Ni pea nüüd kui Prido Amisep kojo tulnud ja tedda seal näinud, annud ta temmale weel paar hopi. Temma tulnud siis wälja ja watanud weel aknast sisse ja näinud, kuida P. Amisep isse seal toas omma naest ja emma peksnud.

Jürri Tarreste astus ette ja tunnistas sedda körtsus ollemist ja sealt ärratullemist nisamma kui P. Amisep.

Gustav Külla astus ette ja tunnistas sedda körtsus ollemist ja sealt ärratullemist ni kui P. Prenner.

Wimaks said weel suud suud wasto pantud, agga iggaüks jäi omma wäljaütlemisse jure kindlaks.

Et selgemat tunnistust weel teistest lota on, kes ka nendega seltsis körtsust ärra tulnud, jääb otsuse teggeminne tullewa kohto päwaks.

Sellega löppes selle päwa istuminne.


