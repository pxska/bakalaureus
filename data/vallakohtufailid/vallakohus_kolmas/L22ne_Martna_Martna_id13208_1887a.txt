
Kokku olid tulnud, Kohtuwanem: Jaan Kersa

                                          abiline: Prido Raag

                                          abiline Tawet Kuu

Kohtu ette astus Jaan Tommis Sr.Lähtrost ja kaibas, et tema oli tahtend Liso Keskkülad Eniweres kosida, ja see oli siis ka luband tulla ja oli 5 Rbl. ka raha wasto wõttend, siis aga tagasi löönd ja käeraha tagasi annud. Selle peale oli Liiso Keskküla aga tal uueste kirja järel saatend, ja ka mitto käsko suusõnalt saatend, et tulgu uueste kosja, mis peale ta ka tagasi tulnd ja siis jälle uueste kihland, ja seal juures oli ta ennast kulutand 2 toopi wiina 2R. 40 kop., jahu 1 R.20 kop. ja siis sõrmuse ostend 25 kop. So 3 R. 85 kop. pärast kihlust oli see nimetud Liiso aga tal uueste ära üttelnd, ja ta nõuab nüüd selle nimetud kraami maksmist.

Jaan Tommis üttles weel wälja et see nimetud wiin ja leib on Sr. Lähtros ära tarwitud ja Liiso ei ole sealt mitte söönud.

Liiso Kesküla astus ette ja üttles wälja, et esimised kihlused oli ta tagasi annud, ja teiste kihlusest ei ole tal muud kui 1 sõrmus praego käes, mis ta Tommisel tagasi pakkus, mis see aga mitte wasto ei wõttend ja tahab raha saada.

Kohus mõistis: Et Liiso Keskküla maksab Jaan Tommisel sõrmuse raha 25 kop. tagasi ja nende pärimistest saab ta lahti mõistetud. Kog.kohtu sead. Par. 10. Sellepärast sai Jaan Tommis kaebtus tasumise pärast tühjaks mõistetud, et tema on need wiinad ja jahud oma kodu Sure Lähtros ära tarwitand, ja peale selle ei ole Liso Kesküla sealt mitte suutäit saand, naad olid mõlemad selle mõistusega rahul.

Kohtuwanem: Jaan Kersa      XXX

           abiline: Prido Raag      XXX

           abiline: Tawet Kuu       XXX

Kirjutaja: C.Redlich


