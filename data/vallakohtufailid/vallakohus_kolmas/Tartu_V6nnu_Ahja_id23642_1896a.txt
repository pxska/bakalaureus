
Tulid ette Joosep Lokko Ahjawallast ja Peter Reino pg Otsing Räppina wallast ja palusid nende wahel tehtud suusõnalist leppingut ülesse wõtta. Joosep Lokko lubab oma kodapoolise elutare ühes kõige kõrwaliste hoonetega ja kõige liikuwa warandusega mis temal on Peter Otsingule, kui Otsing tema tütre Liis omale naeseks wõttab. Niikaua kui Lokko elab wõib tema ise ka selles majas elada s.o. saab prii korteri ja ülespidamise Otsinge käest. Selle eest maksab Otsing Lokko tüttartele Maie ja Miinale tänasest päewast peale arwatud wiie aasta jooksul kummalgile kakskümmend rubla ja kui tüttar Miina oma poiga Kustat maija jättab, siis maksab Otsingile Jüripäewast 1896 a. pääle hakkates kahe aasta ülespidamise eest kakskümmend rubla s.o. iga aasta kümme rubla peale selle aja ei pruugi Otsing Kustat enam pida. Maja kõige kraamiga on wäärt 200 rubla.

Peter Otsing &lt;allkiri&gt; Joosep Lokko ei oska kirjutada; tema palwel kirjutas alla: Hindrik Tork &lt;allkiri&gt;

Joosep Lokko tütred: Mina Loko Mai Loko

Et kohus alakirjutajaid Peter Otsinge ja Joosep Lokko selgeste tunneb ja et Peter Otsing esi oma käega ja Joosep Lokko eest Hindrik Tork on alla kirjutanud, saab sellega tunnistatud.

Eesistuja J Kooskord​​​​ &lt;allkiri&gt;

Kirjutaja Puusepp &lt;allkiri&gt;


