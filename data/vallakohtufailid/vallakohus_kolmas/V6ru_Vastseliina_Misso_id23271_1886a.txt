
Ette tulli mõtsa esand Dudorowsky ja kaibas et Wastselinast Hürsi sepp Johan Paap om warastanu 28 toorest pedajad ja 4 toorest kuust paksu 7 tolli ja 36 jalga pikka ja tema nõud kroonu mõtsa taksi perra 102 Rbl. 40 Kop.

Johan Paap wastud kaibuse pääle et tema om küll süüdlane, ent ei tija kelle wasta tema süüdlane om, tema om küll toonu lauda lae puu ja kaiwu salwe puu peremehe lubba perra ja tema mitte mõtsa piiri ei tija Michel Kommer om küll temal lubbanu säält puid tuwwa.

Mõtsawaht Jürri Räppin and tunnistust, et tema om Johann Paap majast löüdnu küll mõisa mõtsa puu 32 puud ja ütsgi peremees ei ole kuuldmise perra temale puid andnu ka olliwa kannu mõisa mõtsast löüda, kost olliwa raotu.

Mõistus:

"Jaan Paap massab kroonu taksi perra 4 kõrralise trahwiga 32 puu eest 102 Rbl. 40 Kop. trahwi kunni 1 Januarini 1887 wälja."

Se moistmine om §773 ja 774 perra kuulutedu ja oppus leht wälja antu.

Pääkohtumees K. Lõhmus [allkiri]

Kohtumees T. Pilt [allkiri]

Kohtumees Jaan Oppar XXX

Kirj. asemel R. Normann

wälja kirj. 12. Decembr J. Paap'le


