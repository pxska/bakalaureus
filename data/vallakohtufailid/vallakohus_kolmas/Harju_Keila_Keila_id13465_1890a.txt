
Kohtu ette astus Knobuse walla liige Karel Kreekmann ja kaebas,et tema olla ennast Humalusse Juhan Aderi juure kolmepäewa suiliseks(Jüripäewast Mihklipäewani,igas nädalas 3 päewa)kaubelnud ja pidanud selle eest 30 rubla palka saama.Aga 5 rubla eest pidanud ta hoost oma tallituseks tööle saama,mis ülemal nimetatud summast tuleb maha arwata.Pärast ei ole Juhan Ader enam tahtnud hoost anda ja leppinud nõnda 30 rubla rahaga suis.Olnud ta juba 16 päewa teul olnud,lastnud peremees teda lahti,ühel pühapäewa hommikul,ööldes,et ta olnud tema leiba warastanud,sest tema ema oli leidnud tal leiwa tüki taskus olewat ja maksnud tale iga teenitud päewa eest 35 kopikat.Ta ei olla sellega rahul ja andis asja kohtu otsustada.Kaarel Kreekmann(allkiri)

Kaewataw Juhan Ader rääkis kaa,et ta 25 rublaga olla teenistusesse hakanud ja hoost omale tööle nii palju,kui tarwis olla 5 rbl.eest.Aga pärast nurisenud Kreekmann,et ta iga-tahes hoost ei saada ning et ta mujalt halwemine hoost saada ja leppinud siis nõnda,et hoost ei saa,waid ikka ainult 30 rubla raha sui pealt.Seal juures manitsenud ta weel teda,et ta hoolega oma kohut täidab,ega mitte heina ajaks ära ei lähe.(Sest ta oli enne nurisenud,et mõisast 80 kop. päewas saada).Ta jäenud teenistusesse.Pärast seda leidnud tema ema Kreekmannil leiwa tükka taskus olewat,sellepärast öölnud Juhan ühel pühapäewa hommikul,et see mitte õige ei olla et ta salaja leiba tasku paneb ja ise weel teiste ees teutab,et siin süüa ei saada.Sellepeale öölnud Kreekmann enese lahti ja nõudnud teenitud aja wälja maksetud saada,mida ta kaa täitnud.Juhan Ader XXX

Kohus mõistis.pärast seda,kui kohus neid ise leppida käskis,millega Ader kaa oleks rahul olnud,seda ärakaaludes,et neil juba ennegi kauba muutmisi on ette tulnud,mida Juhan Ader ikka järel annud,ja et neil ei kirjalikku tunnistust ega käemeest ei olnud,ja et Kreekmann oma peremehe üle nurisenud ja laimu sõnu rääkinud,et süüa ei saada,tunnistuse puudusel nende kohtu asja tühjaks.

Kohtuwanem:Hans Paerman(allkiri),kõrwamees:Karel Tamisen XXX,Otto Iter(allkiri),kirjutaja:H.Melles(allkiri)


