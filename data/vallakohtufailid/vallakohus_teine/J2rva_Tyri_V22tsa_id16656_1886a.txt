
Protucoll ₦ 2

Koos olid 3 Märtsil 1886.

peawanem R. Priidemann

I   J. Madisson

II  R. Tomberg

Juhan Kõljalg tõi kaebtuse ette et Jüri Klaudius kellega temal Jäsa maad pooleks on, on hue aasta homiku tüli ja riidu tõstnud millest wiimati karwu pidi kiskumine tõusnud. Minu wend oli mulle wõeraks, ja et ta ära Wenemaale läks siis küsis ta Jüri Klaudiuse käest riiete õmblemise raha kätte, mis juba mõne aasta eest wõlgu jäenud. Jüri hakas siis teda sõimama, wiimaks minu kallale et mull pidada poole aasta rent temale wõlgu olema, lõi mind rusikaga südame kohta ja mina lõin teda wastu keda pealt Hans Malmstein nägi.

Jüri Klaudius tunistas et Juhan Kõljalg on enne tema naest hakanud teutama ja sest tõusnud riid; Juhan lõi mind enne.

Hans Malmstein tunistas et tema riiu hakatusel pole seal juures olnud, kui tema senna läinud siis olnud riid parajalt käes. Jüri löönud Juhanit enne, Juhan löönud Jürit siis kaks korda. Jüri jooksnud siis Juhani kallale, tõmbanud Juhani maha ja kiskunud teda siis, mina tõmbasin Jüri pealt ära, lahutasin neid ära, Jüri lubas mindgi weel lüüa. Et naad uuesti riidu ei läheks panin ma oma wabatiku ööseks senna wahti, mida ka Juhan soowis et Jüri ähwardas teda kohe maha lüüa.

Kohus mõistis: Et Jüri Klaudius kallil püha homikul riidu tegi ja teist lõi peab 150 kop walla laeka trahwi maksma, peale selle Hans Malmsteini 50 kop. pääwa palka ja wabatikule 50 kop. wahtimise eest. Juh. Kõljalg, et wastu lõi, maksab 1 Rbl. walla laeka trahwi.

Kuulutud. Täidetud 250. kop.

Peawanem R. Priidemann XXX

I   J. Madisson XXX

II   R. Tomberg XXX


