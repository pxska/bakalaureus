
Kohtu ette astus Suurest-Kõppust Jüri Rudsik ja nõudis Juhan Pärnitse käest 9 aast eest laenatud laenatud raha 127 rubla ühes protsendiga. Juhann Pärnits Suurest-Kõppust wastas eesseiswa nõudmise peale et temal küll Jüri Raudsikul nii palju maksta olnud, mitmel aasta jooksul olewat aga tema sest summast palju wilja ja muu kraami andmisega ära wähendanud ja nimelt:

1. Puhast raha on annud
   3 rubla
  

2. 1 Tsetwert Rukkid
   9 -"-
  

3. 1 Lehm annud
   30 -"-
  

4. 2 2/3 wakka rukkid a 5 rubla wakk
   16 - 67 k
  

5. 3 wakka kartohwlid
   3 -"-
  

6. 35 H soola
   
2 - 75 k
  

7. 1/2 Tsetwerti otre
   4 - "-
  

8. Ühe aasta karjatse palk
   10 -"-
  

9 Ühe aasta rent 4 wakamaad a 7 rubla
   28 -"-
  

Ühte kokku
   104 rbl 42 k
  

Seepeale wastas Jüri Raudsik et tema Juhan Pärnitse käest saanud: 1. Puhast raha 3 rubla 2. Üks Tsetwert rukid 3. Üks lehm mis 15 rubla väärt olnud 4. üks pool Tsetwerti rukkid on ka saanud ja enne olnud üks wakk mis to  aga jälle tagasi maksnud 5. Kolm waka Kartohwlid on ka saanud 6. 35 naela soola on ka saanud 7. 1/2 Tsetwerti otre on ka saanud 8. Karjatse palka ei olewat Juhan Pärnits tema käest nõudnud, seejärgi ka mitte maksta. 9. Põldu olewat temal 4 wakamaad ja tellitud 5 rubla wakamaa renti ja on see rent 20 rubla küll maksmata. Et kohtu käijatel kumbkil eesseiswa kauba kui asjade wäärtuse selgenduseks tunnistust anda ei olnud ka oma wahel leppida ei saanud, sai kogukonna kohtu liigete arwamisel järelseiswad. Otsus: Jüri Raudsiku nõudmine on 127 Rbl. Sellest lähab maha arwatud 

puhast raha
   3 rbla
  

1 lehm
   22 - 50K
  

1 2/3 waka rukid
   6 - 67K
  

3 waka Kartohwlid
   3 -"-
  

35 naela soola
   75K
  

1/2 Tsetwerti otre
   3 - 50K
  

Põllu rent
   27 -"-
  

Karjatse palk
   3 -"-
  

Jääb järgi 
   52 rbl 8K
  

Sinna juurde 6 aasta 5%  31 - 75. Seda summa 83 rbl 83 Kop. maksab Juhan Pärnits Jüri Raudsikul ühe kuu aea sees wälja. See otsus sai kohtu käijatel kohe kuulutatud. 


