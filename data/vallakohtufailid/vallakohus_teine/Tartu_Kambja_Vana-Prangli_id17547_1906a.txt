
Prangli wallakohus, sell 9 Märtsil 1906a.

Juures oliwad: Kohtu eesistuja: I. Potahof

Kohtu liikmed: I. Russak ja I. Zukker

Ilmunud oliwad WanaPrangli walla liige Juhan Jaal Juhani p. ja Haslawa walla liige Miina Jaani t. Miina ja palusiwad järgmist rendi leppingut maha kirjutada:

§1

Juhan Jaal annab oma Kimmu Nr 1 talu ühe aasta peale, se on 23 Aprillist 1906a. kuni 23 April 1907a. Haslawa walla liikme Miina Miinale ja maksab astas renti “175” Rubla, nimelt 85 Rbl. 1 April. 1906a. ja 87 Rbl. 1 oktob. 1906a.

§2

Rentnik kohustab hennast Kimmu talu maad pidama nii kui seeni ajani on olnud. Jaa jääb omanikule pruukida kaheksa wakkama maad ja nimelt 2 wakkama-maad rükka ja 1 wakkamaat ristikheina ja 5 wakkama suwevilja alla. Niidu heina-maad see tükk mis rukki põllu all on ja järwe perast see tükk ja weel pealt selle oijast pabusta maa ja kambri akna mant 1 wäike tükk Õuna puu aed; üks wahemane kamber, üks sahwer, 1 ait, 1 laut, 1 wankri kuuri alune. Rehe tare ja rehe alune ja õue pealne on aga mõlembatele pruukida. 

§3

Talu omanik peab omal 2 lehma, 3 lammass ühes poegadega, ja 2 siga, need käiwad ühes rentniku karjas ja karjatse hoitmise all, ja 1 hobune, see wõib rentniku koplis söömas olla ja Rentnik oma rahwaga awitab taluomaniku wiljad ära peksa. 

§4

Rentnik peab

Talu omanik peab seda rendi peale wõetud maad heasti harima ja keik põllu oma kõrraman pidama ja õigel ajal rükki maha tegema, heasti kaswawa seemnega. Rentnik ei tohi heinu õlgi, ei ka põhku selle rendi koha pealt ära müüa ei ka laenuks anda. Ristikheinu wõib müüa 100 punta. Kui ära lähab, siis wõib ühes wiia 4kormat heinu - see on 100punta, kui üle jääb.

§5

Kewadel 1907a. peab rentnik külwama ristikheina rükki alla, sell kewadel külwab omanik.

§6

Rentniku täita on keik, mis Kimmu talu pealt nõutakse walla orjused, kind...käimised ja teede tegemised; ning maksab regulatiwi maksud. Kruusa peab talwel walmis wedama postitee peale 16 koormat ja kihelkonna tee peale 15 koormat. 

§7

Rentnik peab üles kündma sügisel ristikheina söödi ja 4 wakka maa rüa kõrt ja 2wakkamaa lina maad. ja peab ära häestama ristikheina söödi.

§8

Rentnikul peab olema 2 hobust, 8 karja elajad ja sead, ning lambad.

§9

Rentnik peab selle rendi koha ära andmise juures, kõik hoonete kattused, aijad ja põllud heas korras käest ära andma. Parandamiste jaoks annab materjali omanik.

Rendile andja: Juhan Jaal, aga et tema kirja ei oska, kirjutas alla tema eest: H Polakuu

Rendile wõtja: Miina Miina, aga et tema kirja ei oska kirjutas alla, tema palwe peale: 7 Miina

[Allkirjade juures ääremärkus: Ristikheina seemneid olnud 83 [ühik] mis Jaal andis.]

Et see rendi lepping on tehtud selle walla kohtule tuttawate isikute poolt ja nende palwe peale allakirjutatud ja et nendel õigus on aktisid teha, see saab Prangli walla kohtu läbi tunnistatud.

Kohtu eesistuja: I. Potahof [allkiri]

” liikmed: I. Russak [allkiri] I. Zukker [allkiri]

Kirjutaja J. Weski [allkiri]


