
Prot. 20. Nowembril 89.

33. Hans Wollrad tuli ilma kohtu kutsumata kohtu ette ja tungib walla kohtule peale, et Tallitajat Jaan Alberti selle eest wastutamise wõtaks, et need puud, mis tema, Wollrad magasi aida põrandast ostnud on, ei ole kõik mitte alles. Hans Wollrad kipub käraga Walla Tallitaja ja kohtu liikmetele peale, et puud ei pea kõik seal olema, Tallitaja olla muist enne ärawiinud.

Tallitaja Jaan Albert ütleb, et oksjon on ainult nende puudele tehtud, mis oksjoni ajal igaühe silma ees näha oli ja muid puid ei ole wäljapakuda olnud ja nõuab Wollradi käest 2 rbl. puuduwat oksjoni hinda, mis kuni teisepääwa õhtuni wõlgu jäänud, Wollrad riidleb, ega taha maksa.

Mõistetud: Hans Wollrad ei wõi muid puid pärida, kui neid, mis oksjoni peal wälja pakutud saiwad, peab 2 rbl. puuduwat oksjoni hinda wälja maksma ja kõlbmata ülalpidamise eest kohtu ja Tallitaja wastu maksab 1 rbl. trahwi walla laeka heaks.

Kohtupeawanem: K. Aksel /allkiri/

Kõrwamehed: J. Wiiliberd /allkiri/

J. Kotsar /allkiri/

+1 rbl.


