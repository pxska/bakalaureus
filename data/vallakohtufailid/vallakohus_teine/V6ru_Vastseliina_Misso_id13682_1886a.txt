
Ette tulli Peter Witkin ja kaibas, et om Liso Pihurille 15 Rbl. raha lainanu, sest om tema kümme Rbl. ära saanu ja 5 Rbl. om tema weel saada ja nõud seda wälja mõista.

Liso Uggur man saisja olli Karl Uggur ütles, et

puhast raha om ära mastu                          5 Rbl.

Pulmega om tasa sanu                                4 Rbl.

Põrsid om andnu 2 tükki                             2 Rbl.

Lina seemit 2 mõõtu maha külwnu se om  3 Rbl.

Kaaru 7 mõõtu külwnu s.o                           2 Rbl.

                     Summa                                   16 Rbl.

Peter Witkin ütles et

puhast raha om tema saanu                       5 Rbl.

Pulmega tasa saanu                                    3 Rbl.

Põrside eest tasa saanu                              1, 90 Kop.

lina seemid olli mõõt külwetu ja kaaru 6 mõõtu, ent se olli ooduse eest külwetu.

Liso Pihhur ütles, et tema om ka pesnu 7 nahka se om 1 Rbl. 40 Kop.

Peter Witkin wastud selle pääle, et nahku ei ole pestu.

Mõistus:

"Peter Witkin kaibus tühjas arwatu, et Liso Pihhur kõige täwwelise protsendiga se wõlg ära om masnu."

Se kohtu otsus om §773 ja 774 perra kuulutedu ja oppus leht wälja antu.

Pääkohtumees: K. Lõhmus [allkiri]

Kohtumees: T. Pilt [allkiri]

Kohtumees: Kal Gründhal [allkiri]

Kirj. asemel P. Normann


