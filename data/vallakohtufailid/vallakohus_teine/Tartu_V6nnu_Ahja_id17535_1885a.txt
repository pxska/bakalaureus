
Tuli ette Läänste Körtsimees Jüri Stepp ning kaebas, et temal 9/10 Märtsil 1256 rubl. ära warastud. Wares olewat tema kuue taskust wõtme wötnud, sellega lahti teinud ja sealt 1250 rbl. kelle seas 7 harkowi panga paberit a'100 rbl. olnud, ära wõtnud, ning peale selle kauba kambri suhwladikust, mis wallale olnud, weel umbes 6 rbl. peenikest raha. Tema (J. Stepp) arwas, et tema raha üle keegi paremini teada ei wõinud, kui tema sulane ja kasupoeg Jüri Teppan ja palus selle ülekuulamist; peale selle olewat ka wene pois Mitri Kondratjew sell õhtul kui raha warastadi, hilda kõrtsi juures nähtud.

Jüri Teppan ette toodut, ütles kaebtuse peale wälja, et tema oma peremehe ja kasuisa raha wargusest midagi ei tea, muud kui töisel hommikul on peremees temale isi ütelnud, et raha ära warastatud olewat aga tema ei ole seda raha mitte warastanud. 

Mitri Kondratjew 20 aastad wana wastutas küsimise peale, et tema küll õhtu kõrtsi juures on olnud, ning umbes kell 8 ära läinud, aga raha ei ole tema mitte warastanud.

Otsus: Jüri Teppan ja Mitri Kondratjew saawad kuni selgema tunnistuse toomiseni lahti lastud.

Peakohtomees: P. Kripson XXX

Kohtomees: K. Wossmann XXX

Kohtomees: K. Iwanthal XXX

Kohtomees:

Kirjutaja: Ch Kapp &lt;allkiri&gt;


