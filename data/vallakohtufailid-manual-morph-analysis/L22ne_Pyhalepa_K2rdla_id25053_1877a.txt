
Koos ollid Tallitaja N. Mähle, abbimehhed G. Norwit ja H. Pissa seatud kohtopäwa piddamas.

Liso Kutser, Reigi wallast, kaebab kohto ees, et minnewa Laupääw käinud temma siin Kerde podis, ja 1 Rub 20 Cop olnud tal rahha kasas. 55 Cop eest ostnud ta wärwisi ja 65 Cop jänud järrele. Ta pannud wärwid, rahha ja lönga ölliklasi ühhe rättiko sisse ja rättikuga tükkis wäikesse kotti sisse. Korraks pannud ta selle kotti poe pöningu treppi peale ja läinud isse jälle podi omma seltsimeest ärra kutsma. Selle aja sees on kaks weikest poissi Partsist, Peet ja Prido Kurriso (wennad) poest wälja, kotta läinud. Kui temma jälle omma seltsimehhega kotta läind, leidnud ta, et ta asjad ärrawarrastud olnud. Temma hakkanud warssi poiste käest omma asjo tagga pärrima, poisid agga salganud ja pannud wimaks ta eest jooksu. Et poisid ärrajooksid, läinud L. Kutser sedda asja Tallitaja N. Mählele kaebama. Tallitaja läkkitas Laupääw öhto weel Partsi walla Tallitajal sanna, et need nimmetud poisid Esmaspä Kerde walla kohto ette piddi saatma. Esmaspä tulli agga poiste emma, töi selle kotti, 50 Cop raha ja 25 Cop. eest wärwisi. Need asjad wöttis Tallitaja wasto, agga et weel mönned asjad L. Kutser ütlemisse järrel putusid, sai emmale käsk antud - et ommad poisid Laupääw 19m Märzil seia kohto ette sadab, kus se assi piddi öiendut sama.

Et poisid agga kohto ette polle tulnud, möistis kohhus: Et se poiste käest kätte sadud kraam, mis naad Ruthi poest 35 Cop eest, selle warrastud rahha eest ostnud, saab ärramüdud ja se putuw 10 Cop, rättik ja ölliklaas peab ärratodud sama, et L. Kutser neid pärrib. Ja Prido (? Peet Kurriso saab 15 hopi witso omma wargusse eest.

Sega löppes selle päwa istuminne.


