
Koos ollid Tallitaja: N. Mähle, abbimehhed: G. Norwit ja H. Pissa seatud kohtopäwa piddamas.

Liso Pölder kaebab, et Mih. Dewid, selle maja üllewaataja annud temmale kewwadel ühhe peenra kartuflimaad, mis enne Madli Särg pärralt olnud, kes nüüd ennam siin majas ei ella. Aeth Leis näinud, et temma selle ma jures tööd teinud, hakkanud sepärrast temmaga riidlema ja öölnud, et se penar olla temma (sest ta ellab ka ses ues majas) se olla minnewa aasta ka temma käes olnud ja tahhab sedda tännawo jälle ommale piddada. Maja perremees Mih. Dewid agga öölnud, et Aeth Leisul jubba teine penar on, mis wannast ta käes jubba olnud, ja et se penar peab L. Pöldrile jäma. Sepärrast jänud Aeth Leis wägga wihhaseks ja tulnud ühhel päwal, kui ta koddo kaewo jures kässi pesnud jälle temmaga riidlema, piddanud tedda kaewo puga löma ja (kass) karristanud tedda kaks kord juukstest öige tuggewaste. Pärrast on ta wabrikus weel tedda kord kärristanud, ja kolmandal päwal kui ta kuulnud, et Liso Pölder sedda asja Tallitajale üllesannud, tulnud ta koddo kolmat kord ta kallale ja kärristanud tedda weel.

Aeth Leis astus ette. Sai tal se kaebdus ette pandud, räkis temma wälja, et se penar minnewal aastal temma käes olnud, sepärrast tahtnud ta sedda sel aastal jälle sada ja tunnistab töeks, et ta omma äkkilisse melega Liso Pöldert on kärristanud. Ütleb, et temma ehk muido tedda polleks kärristanud, agga Liso Pölder olla issi omma pea ta ette pannud ja öölnud: lö mind, kui sul öigus on!

Said naad pärrast suud suud wasto pandud, jäi keik nenda, kui Liso Pölder essite wälja räkis.

Kohhus möistis otsust: Et Aeth Leis selle rummala teo eest istub 24 tundi wangis. Et agga Aeth Leis allandlikkult pallus omma trahwi rahhatrahwiks muuta, sai tal 2 Rub Höb. rahha trahwi möistetud, mis ta warssi wälja maksis.


