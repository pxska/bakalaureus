
Kohtu korra pärrast ollid Rawwila ja Palwerre walla kohtusse walla hones kokkotulnud:Kohto wannem Hinrek Noggur

                                                                                                                                                        Kohto käemehhed:Mihkel Krusement

                                                                                                                                                                                          Jakob Käit

                                                                                                                                                                        Kirjotaja Hans Siimson

Marri Traat astus ette,kaebab:Mart Wors on temmale abbiello tõutades temmaga ümberkäinud ja on lubbanud tedda warsi kossida,ja nüüd 4 näddalad enne Jõulo 1872 a.on sedda õiete tõeste näitnud,räkind perremehhele ja küssinud perremehhe käest lubba kosja tulla,ja enne sedda on süggise temma kätte asjo annud:ühhed kingad ja sõrmuksed,ja pühhapääw 21sel Januaril 1873 on lubbanud tulla Teisipääw teadaandma et Laupääw kihlama lähhewad;agga ei olle tulnud ühtegi,ja on Laupääw ühhe teisega kihlama läinud,agga temma on õppetaja jure ette läinud.

Mart Wors tunnistab:Marri Traat on tellinud tedda ennesele kingad tua ja lubbanud rahha ärramaksta,ja teine kord annud rahha sõrmuksed tua,ja temma on tonud,agga kingade rahha on samata alles;agga temma põlle tedda lubbanud kossida egga põlle temmaga koggoni ümberkäinud.

Marri Traat tunnistab suud su wasto et Mart Jõulo keskmise pühha öse 26 Detsemb.1872a.essimest korda temmaga ümberannud ja pärrast weel mõnda kord,keige wimast 21 Januaril 1873a.,kossida lubbanud iggakord kui seal käinud,ja tihti on ta seal käinud.

Mart aiab Marri tunnistust walleks agga Marri jäeb omma tunnistusse peale kindlaks.

Et nende Marri tunnistuste peale perremeest ka küsida tarwis,ja et tedda siin ei olle jäeb tullewa korraks selletada.


