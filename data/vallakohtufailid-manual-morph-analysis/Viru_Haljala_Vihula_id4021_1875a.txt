
Kohtu ette tuli Jaan Olmann ja kaebas,et tema on läinud Aredale sisse Tanel Uutmanniga seltsis.Tanel Uutmann öelnud temale:mine wõtta ka wiina,mina sain jo.Tema läinud ka wiina küsima Areda Kustawi kääst oma raha eest,Kustaw ei ole temale wiina annud,tema hakkand Kustawit sõimama,Kustaw peksnud teda sõimamise pärast.

Kustaw Uukareda sai ette kutsutud,tema ütles:et Jaan Olman on joobnud peaga tema majase sisse tulnud ja hakkanud kiitma,et temal palju raha on ja wiimaks hakkand teda sõimama:naak,wares,tema wõtnud Jaan Olmanni rinnust kinni ja wiskand uksest wälja.J.Olman tulnud õuest tagasi ja sõimand teda weel enam ikka naak,wares;ja Kustaw ütles et temma on oma heinaweo talguwiinast Tanel Uutmannile mekki annud,aga mitte raha eest,waid tutwa mehe polest.

Tanel Uutman tuli ette ja tunistas,et tema on sanud Kustawi kääst 5 koppika eest pool klaasi piiritust.Jaan on läinud ka küsima,Kustaw pole enam Wiina annud,waid hakkand Jaani peksma ja Jaan hakkand Kustawit sõimama.

Jorika metsawaht Mihkel Kuulberk tuli ette ja tunistas et Jaan Olmann on tulnud Areda tuppa ja hakand essiteks hooplema ja oma palju raha kiitma,pärast Areda Kustawid sõimama.Kustaw wiskand teda uksest wälja ja löönud teda üks kord.Jaan sõimand Kustawit weel enam:wares,naak,wana wang.Kustaw löönud teda siis weel kolm kord.Wiina kauplemist ei ole tema koguni näinudki seäl olema.

Metsikust Aleksander Trubok tuli ette ja tunistas,et Jaan Olmann on pannud sõrmed torukile su ette ja siis karjund Kustaw Uukareda kallal naak!naak!wares!.Kustaw wiskand teda toast wälja,ta tulnud tuppa tagasi ja karjund weel enam Kustawi kallal,aga raha eest wiina müümist,ni kui Tanel Uutmann kaebas,ei ole seäl koguni olnud.Kustaw Uukareda tunistas ise ka et tema on Jaan Olmanni lönud kaks,voi,kolm kord.

Kohus moistis pg.1221,pg.1259,pg.1258 järele Jaan Olman maksab 1 rbl trahwi Metsiku walla laeka,et Kustaw Uukaretal tema majase sõimama läks.Kustaw Uukareda maksab 75 kop.trahwi walla laeka,et Jaani lööma hakkas ja Tanel Uutman maksab 50 kop.trahwi Anniwere walla laeka et walet tunistas,et tema Kustawi kääst on wiina ostnud.Trahwid olgu kahe nädala pärast keigil makstud.

Jaakob Leetberk XXX,Juhan Uukareda XXX,Kustaw Rusalep XXX


