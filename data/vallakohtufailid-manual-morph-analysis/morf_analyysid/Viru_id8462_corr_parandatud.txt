Kohtu ette tuli Tanel Rusalep ja kaebas, et Liiso Uukado on ühe kinni pandud kirja lahti kiskunud mis ( postiga ) tema nime peäle on sadetud. Liiso Uukado sai ette kutsutud, tema ütles, et tema ei ole kirja lahti kiskunud, kiri olla kohe nurgast nattuge lahti olnud, kui mõisast tema kätte on antud, tema on kirja oma koio toonud ja annud Abram Waalberki kätte ja A.Waalberk on kohe kirja nenda sammuti Auslikule T.Rusalepile wiinud. Abram Waalberk ütles: kui Liisu Uukado selle kirja minu kätte andis, siis oli kirja kotti ( kuwäri ) teine ots järsku lahti ja kiri, mis sees oli paistis wälja, mina panin kirja, nii kui ta oli, oma kue warukase ja wiisin jookstes Auslikule, sest et oli juba õhtu pime. Tanel Rusalep ütles et tema ise on ka mõisast järele kuuland, mõisa walitseja on õelnud: se kiri oli nurgast nattukese lahti öerund, aga mitte niipalju, et oleks wälja tulnud. Liisu Uukado waidles ikka wastu, et tema ei olla seda kirja lahti teinud. Kohus mõistis: Et Liiso Uukado, küll ise ei tunista oma süüd, ometi näitab Abram Kaalbergi tunistus seda selgeste, et tema ( Liiso Uukado ) on selle kirja lahti teinud ja tema saab selle koeruse trahwiks 24 tundi wangis istuda. Jaagob Berkström ( allkiri ), Karel Wolmer XXX, Kustaw Leetberk XXX, kirjutaja Mart Mänd Otsus on täidetud 