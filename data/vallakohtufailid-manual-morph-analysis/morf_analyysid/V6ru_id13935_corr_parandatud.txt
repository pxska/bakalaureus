Ette tulli Jakob Kerra ja kaibas et Kristian Pihl münü temmale 100 Rbla eest ilm rabbamata linno ja käerahha wõtnu 5 Rbla nink ne linna erralde pandnu nink piddanu endma ne lina wõlgu koni Kerra lina ärra puhhastap ja müüp ehk massap 2 näddali perrast rahha, ent wimate ei olle Kristian Pihl neid linnu andnu nink nõwwap 50 Rbla nink ollewat Kerra enne 31 N linno prowis wõtnu rabbata ja ärra rabbanu nink 21 N puhtid linno sanu ja ollewat tunnistaja Hindrik Orroweer ja Juhan Orroweer. Kristian Pihl ütles et Jakob Kerra kirjot kül hendale ütte tähhe ent nink olli lepping tettü nida et piddi redi rahha toma ja and 5 Rbl käe rahha ent redi es too rahha nink sis nakkas nõudma linno wõlgu nink wõlgu minna es anna ja möije se lina tõisele ärra. Tunnistaja Hindrik Orroweer ütles wälja et nida kui se leppingu täht om kirjutedu nida saije kül kaup tettus et ilma rahhata lina wälja anda ja 2te näddali perrast massap rahha wälja, ent eddimalt olli kül se kaup nida et kui rahha toop sis saap lina wälja ent wimate leppinu tõisilde. Johann Orroweer ütles et 2 kalu linnu olli kül kaubeldu 100 Rbla eest nink and 5 Rbla käerahha nink 2te näddali perrast piddi rahha toma nink lina wälja wõtma. Moistet: Kristian Pihl peap 2 käerahha, se om 10 Rbla Jakob Kerrale wälja masma ninkne prowi lina ka peap Jakob Kerrale taggasi andma 21 "N. Se" moistmine om § 773 ja 774 perra kulutedu ja oppusleht wälja antu. Pääkohtumees A. Wähhi [ allkiri ] Kohtumees K. Lõhmus [ allkiri ] Kohtumees Pater Kallman [ allkiri ] Kirjotaja Jõggewa 