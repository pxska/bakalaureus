Tulli kohtu ette Wallawannemb Juhhan Lük nink kaiwas sullase Hindrik Tik päle, et nimmetidu sullane om minno puud warrastanu, pool sülda nink ne warrastedu puu om Hendrik Tik omma puurita pandnu, minno puu mis ta om warrastanu om sest tulla et minno kirwe sehhen olle kats wäikest Zälka nink selleperrast om puije, raotuden otsen kats wäikest krammi, nink weel om nännu Jürri Lük kui Hendrik Tik neid puid om minno unnikust päle pandnu. Nink kui minna sedda Hendrik Tikkule ette pandse nink üttelsi sinna widat perremehhe aiga ärrä, nink warrastat minno walmis raotud puu ärrä, kae siin omma minno katskisse kirwega raotu puu sinno süllen, selle päle hakks Hendrik Tik minno wandma, nida, sinna purrask ollet minnole middagi ütleja. Kutsuti kohtu ette Hendrik Tik nink se wallawannemba kaibus ette pantus, kelle päle Hendrik Tik wasatut: Minna es warrasta neid puid. Kohhus kutse ette tunnistaja Jürri Lük nink nöudse kas sinna näit et Hendrik Tik wallawannemba unnikust puid obbesega weije, Minna näise nink näitasi se unnik wallawannemle nink Mötsawahhile, nink Mötsawaht ütles et ne Wallawannemba puu omma olnu. Kutsuti ette Mötsawaht Karel Teerman nink nõuti kas se unnik olli wallawannembal, kost Hendrik Tik neid puid om winu, olli lüll kostse mösawaht, nink puu om kirwe jällist selgest nätta et wallawannemba puu omma; Nidasammute ka ütlep weel wallawannemb, neid Ree jälgi mõõtnu ollewat nink omma Hendrik Tik Ree jälgiga ütte sündinuwa nink kirwe jällist om selkehhe nätta, et minno puu omma Hendrik Tikku Ridan. Kohhus Moistse. Jürri Lük tunnistusse päle, nink Mötsawahhi tunnistusse päle, et ne puu selgeste tutta omma kirwe jällist et wallawannemba puu omma Nink weel selleperrast, et Hendrik Tik wallawannemba wasta krop om olnu, saap Hendrik Tik 15 witsa Lööki. Hindrik Tik pallus Protokol wälja mis sai ka antus. Päkohtumees Jakop Konts Jaan Petso XXX Peter Konsi XXX 