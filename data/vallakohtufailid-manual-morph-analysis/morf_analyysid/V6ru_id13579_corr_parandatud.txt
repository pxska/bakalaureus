Lepping: Jakob Tirrul, Tannil Tirrul ja Andre Tirrul olliwa täämba siin kohtu en nink teijewa se warranduse ja perranduse selletuse lepping. 1. Jakob Tirrul jääp omma jao warrandusega omma wannemba poea Tannila manno kuni ellap nink perran temma surma perrandap Tannil kiil temma warrandus ja perrandus, ent poig Tannil peap tedda ansalikult se om latse armastuga kuni temma surmani henda man. 2. Tannil Tirrul perrandap kiik se suresoo tallo nink se neide essa ja welle Andre üttine warrandus muud kui massap wellele Andre Tirrulile 500 Rbla jaos wai warranduses puhta rahaga nink ei sa sis Andre märastgi muud warrandust. 3. 300 Rbla massap Tannil Tirrul Andre Tirrulile sel aastal kuni Jürri päiwani ärra kui welli nõwwap, ent see 200 Rbla jääp welle kätte seni ajani kuni Andrile häddast tarbis tullep. 4. Tannil Tirrulil om üts sõssar nink sellel annap temma ka 2 lehm ja lammas ja kirst kui mehhele lääp ehk ka muud mes essi leppiwa armastusen. 5. Tannil Tirrulil om sis omma maja warrandusega lubba tallitada kui temmal oma arwamise perra kassulikumb nink tarwilik om nink ei lähhe essa wahhele keeldma. Essa Jakob Tirrul XXX poig Tannil Tirrul [ allkiri ] poig Andri Tirrul [ allkiri ] Et se lepping nida om sündinu kiik nida rahhul omma olnu nink omma alkirjaga sedda leppingut omma allakirjotanu sedda tunnistap Pääkohtumees A. Wähhi [ allkiri ] Kohtumees K. Lõhmus [ allkiri ] Kohtumees Mihel Ugur [ allkiri ] Kirjotaja Jõgewa Tannil Tirrul om masnud sel 13 Marzil 1881 Andre Tirrulile 300 Rbla wälja. 100 Rbl. masnu 9. Märzil 1884 100 Rbl. masnu 4 Juunil 1886 