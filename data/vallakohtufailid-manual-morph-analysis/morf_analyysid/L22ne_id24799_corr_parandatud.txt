Marri Külla astus ette ja kaebas, et temma on minnewa kewwade pöllale omma tükki peale odraorrase sisse Timote semet külwanud. Sedda maad olnud 15 sammo laiuti ja 50 sammo pitkuti. Süggise olnud selle odratü sees illus rohhi ja Timote ka illusasti üllestousnud. Liso Takking aianud agga pärrast Mih. päwa kolm öhdut ommad lambad senna peale ja söötnud selle rohhu äera. Kui temma pöllale läinud ja Liso Takking käest küssinud: Miks ta sedda kurja temmale teeb? on Liso Takking tedda hakkanud weel litsiks ja wabriko löngawargaks söimama. Nenda olla Liso Takking tedda üks Neljapääw öhto pöllal, rede öhto pöllu wärrawas ja Laupääw jälle pöllal söimanud. Marre Tammik, An Luisk ja Elwine Mähle peawad sedda ka pealt kuulnud ollema. Liso Takking astus ette ja ütleb, et temma omma lambad kül paar kord pöllal omma tükki peal on söötnud, agga mitte Marri Külla tükki peal. Kord saatnud ta omma tütre Minna lammastega pöllale omma tükki peale, ja warsi tulnud M. Külla emma Lena Kokla senna riidlema, mikspärrast lambad pöllal södetaks. Nisamma riidlenud ükskord jälle Marri Külla temmaga, et lambad pöllal temma rohhu ärra sönud; ja temma teab selgeste, et temma lambad M. Külla tükki peale polle sanud. Tunnistab walleks nisamma, et temma M. Küllat litsiks ja wabriko löngawargaks söimanud. Nemmad on kül sönnutlenud, agga temma tedda mitte söimanud. Marre Tammik astus ette ja tunnistas, et üks Rede öhto teinud temma omma toa tagga räästa al tööd ja kuulnud kui Liso Takking ja Marri Külla pöllu wärrawas ( mis üsna temma maja liggi on ) lammaste pärrast kangesti rielnud. Liso Takking öölnud weel wimaks: Minne nüüd kojo wanna lits ja kauple omma wabr. löngo. Ütleb, et naad möllemad selle riu pärrast trahwi wäärt olleks, sest et möllemad üksteisele wägga sandid sannad jägganud, et hirm olnud kuulda. An Luisk astus ette ja tunnistas, et üks Neljapääw öhto hilja, et pimme jubba olnud, käinud temma pöllal omma hoost jootmas, mis seal ta omma tükki peal köides sönud. Sealt ärratulles kuulnud temma et kaks naest pöllal rielnud. Heälest sanud ta arru, et need Liso Takking ja Marri Külla olnud. Mis naad seal keik teineteisele jägganud, ei wöinud ta emalt arru sada; agga sedda kuulnud ta selgesti, kui Liso Takking kord öölnud: Mis sa wanna lits siin mo lambud söidad, minne parrem kojo, arruta omma wabriko löngo. Elwine Mähle astus ette ja tunnistas, et üks laupääw olnud nemmad Marri Küllaga seltsis pöllal ja istnud seal maas. Liso Takking tulnud senna nende jure ja hakkanud M. Küllaga riidlema, et M. Külla öölnud ta lambad omma rohhu ärrasöwad. Seal söimanud ta ka M. Küllat litsiks ja wabriko lönga wargaks. Marri Külla öölnud mönni sanna ka wasto, agga mitte ni rummalaid sannu. Et nüüd Püh. pääw sel 3m Octob. kui keik lomad pöldo aeti ( kus agga muist lomi jubba kaks päwa sees ollid olnud ), Tallitaja abbimehhed G. Norwit ja H. Pissa ka pöldus ollid ja M. Külla mees Gustav Külla ja issa Joh. Kokla ka seal üsna nende jures ollid, polle naad Tallitaja abbimeestele middagi sest räkinud, et neid seal pöldus Timote rohto on, ehk se ärrasodud on. Alles 4mal päwal ( Neljaspääw ) tulli M. Külla sedda Tallitajale kaebama ja pallus tedda pöldo tulla, oma kahjo watama, mis Tallitaja ka teggi. Et nüüd lomad jubba 4 päwa pöldus ollid sönud, ei wöinud mitte arru sada kui paljo seal rohto enne olnud, ehk kes selle rohhu ärrasönud, nende ommad wöi wöerad lomad. Et M. Külla ütleb, et temma wend K. Kokla käinud sedda jubba Esmaspääw Tallitajale üllesandmas, tunnistab Tallitaja walleks. K. Kokla on kül sel Esmaspäwal Tallitajale käinud kaebamas, et paljo lehmi sawad pöldo sisse lastud, kelle seal ühtegi karret polle, ja pallunud, et Tallitaja selle ülle üht seadust teeks. Mis peale Tallitaja wastanud: Pollurentnikkud woiwad isse kokko leppida, seal ei woi Tallitaja mingisuggust ( seadust tehha ) käsko anda, sest seal wallitseb iggaüks isse omma tükki ülle. Agga M. Külla Timote rohhust, ehk et se ärra södud, polle K. Kokla sannagi lausunud. Et agga Liso Takkingil tänna mitte ennam aega polle, omma ämmaemma ammeti polest, jääb se assi tänna polele, tullewa kohtopäwaks. 