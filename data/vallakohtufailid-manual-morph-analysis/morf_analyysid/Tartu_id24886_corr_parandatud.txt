Tulli ette Juhhan Numa, nink kaibas Märt Suizu päle, et minna nende temma käest koli asseme, kos wenne ussu latsi woip kohtada, kolme ajastaja päle sai Kontrakt tettus, nink se Kontrakti perra, piddi temma minnole egga ajastaja, kolme wakka külw maad andma ja sedda ei olle minna kõik sanu, eddimatsel ajastal es olle temmal rukka mahha tettu, se rügga mes sääl olli sedda minna essi tei, omma seemnega, nink se sit mes sinna röä mapäle sai pantus, sedda massi minna töine ajastaig Märt Suizule ärrä, ja nüüd perrametse ajastaja ei anna temma minnole rükkä kätte. Kutsuti ette Märt Suiz, nink loeti Juhhan Numa kaibus ette, Märt Suiz wastas, temmal jo olli rügga maan, egga temma ilma röäta es olle, wak rükki minna anni, sedda külwse temma mahha, nelli küllimüti om temmal nüid mahha külwetu, ütte küllimüti külw wõip temma ärrä pöima, ja kolme küllimütti külwi, minna kül ei anna, temmale pöima, sedda pöima minna essi. Otsus Seperrast et Juhhan Numa Kontrakt tunnistp, et temma piddi Märt Suizu käest, egga ajasta kolme wakka külw maad sama, nink olnu anda, sis pöimap Juhhan Numa, se omma tettu rügga ärrä, nink pessap Märt Suizu tarren ne röä ärrä, olle ja aggana sawa Märt Suizule, terra sawa Juhhan Numale. Märt Suits palles Protokol wälja mes sai antus ilma keelmatta. Päkohtumees Jakop Konts XXX Abbi Jaan Petso XXX Abbi Jaan Wisk XXX Kidijerwel sel 12. Julil 1868 Koggokonna kirjotaja T. Konts <allkiri> 