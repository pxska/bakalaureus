Tulli sija Kohto ette Jaan Nömmwalz nink antse selle Kohto Kätte ütte Keiserlikko IV Kihhelkonna Kohto Kijrja d. d. 19 Sep. sub No 2542 selle Kirjaga olle üllewän nimmededu Keiserlik Kohhus, selle Koggokonna Kohtule ette kirjodanu, selle et Jaan Nömmwalz Keiserlikko 4 Kihhekonna Kohto een om olnu, nink om Koggokonna Kohto päes Kaiwanu, et Koggokonna Kohhus temma Warra ülles ei olle wõtnu Jaan Nömmwalzi palwe pääle nink ei olle antnu lubba tähte wastsehhe Abbiello astu; Kolme päiwa sissen, selle ülle selletust Keiserlikko 4 Kihhelkonna Kohtule Katte Rubla trahwi man, wibimisse eest andma. Kui nüüd seo Kohhus Jaan Nömmwalzile seddä Keiserlikko IV Kihhelkonna Kohto Kirja ette olli luggenu, nink üttelnu, sinna ollet ütte wöls kaibtust Keiserlikko Kohto ette selle Koggokonna Kohto pääle winu, sest sinna ei olle Konnagi siin Kohto een olnu nink ei olle omma warrä tahtnu ülles anda nink üttegi tähte wastse Abbiello sisse minnä nõudnu ja lät Kaibat ilmaasjanda, sest sa tullit Kidjerwe Kartohwli Nurme pääle Opmani manun odango Kui ammu Kohhus Koost ärra olli, Kon Ka Kogematta PäKohtomees olli, kon sinnol sai ütteldus tulle tullewa Redi sis saap sinnole taht antus. Nommwalts Kostse selle pääle se om wõlz mi te minnole sääl ette loete minna ei olle Kihhelkonnan mitte Kaiwan enge minna lätsi nöwwu Küssima Koggokonna Kohhus laskse se Keiserlikko Kihhelkonna Kohto Kirja Baroni Harral, Ke kohto tarre tulli, Jaan Nömmwalzile ette luggeda, Jaan Nomwalz es ussu weel, mis tälle ette sai loetus, enge üttel minna ei olle Kaiwanu, ses om Kihhelkonna Kohhus wölzi Kirjodanu. Kui nüüd see Kohhus Jaan Nömmalzi nomse nink Keiserlikko 4 Kihhelkonna Kohto kätte lubbas anda et Kohhust wölsis üttel, pallel Jaan Nommalz tedda rummalusse eest siin samman trahwi nink mitte surembahhe Kohtuhhe sata. Kohhus Mõistes 1, Jaan Nömmwalz massap se Kats Rubla mis Keiserlik IV Kihhelkonna Kohhus ette olle Kirjudanu kui kolme päiwa sehhen, se kohhus es olle selletust andnu, mis perrast Jaan Nömmwalz lubba Kirja wastse Abi ello sisse astu ei olle sanu selle et Jaan Nömmwalz se Kirja hendä Kaen wiis päiwa pidas nink selle Kohto Katte ärrä es anna 2, Massap Jaan Nömmwalz sija Maggasi Laddike selle eest trahwi 1, et selle Kohto etteluggemisse wölsis ütlep, nink 2, Keiserlikko KihhelKonna Kohto ka wolsis teep nink 3, et wöls kaibtust selle Kohto pääle om töstnu Kats Rubla Sedda Moistust sai Jaan Nömmwalzile ette loetus sädust möda. Jaan Nömmwalz olli selle Moistussega rahhul. Pä Kohtomes: P. Tarrask <allkiri> Abbi Kohtomees Jaan Petso XXX Abbi Kohtomees Taniel Tens XXX Abbi Kohtomees Jaan Luk XXX 