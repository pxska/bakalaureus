Kaebaja: Adam Kristawor kaebab Illuka mehhe Jurri Aukasi peale, et temma olnud Laupä 14ne Junil Isakus naisele hauda kaewamas, ja wahhetanud Isaku kõrtsis rahha, 3 Rublase paberi, ja sain 2 rubla pabber rahha, ja üks rubla peend raha, selle pene rahaga ostnud üks kortel wina, 12 koppika. Ja peale selle weel kolm kortlid 40 kop. jäi weel järele 3 Rublast, 2 Rubla 12 kop. Sedda järrele jänud rahha tunnistab Juhhan Pluum, et sanud kinni seotud, minno tasku pantud, ja Pluum tulnud Waresmetsa Jänese Mihkli wankri peal, ja mina istusin Jurri Aukasi wankri peal, ja ollin wässind, jäin magama, Pootziku reiest saatik, kui Pluum, ja Aukas mind ülles ajasiwad wankri pealt, leitsin minna koddo tulles te peal, rahha ära ollema wõetud, ja walge riide mis Isaku kõrtsi emmand andis rahha ümber, ja pael kinni sidduda, olli mul tühjalt tasku pantud. Kaebataw: Jurri Aukas on 30 Junil kohto ees käinud, ja tunnistab, et ta ei olle 3 aastat siin käinud, ja ei olle ellades sedda ette tulnud, ja tunismees Juhhan Pluum tunistab, et se ei olle se mees; kes Isakust on Adamiga ühhes Allajõele tulnud. Kaebataw: Jurri Aukas kes tunnismeha tunnistuse peale mitte süüd ei ollle, nõuab tee reiso, ( Illukalt Pootziku ) Adam Kristawori käest 1 Rubla 50 kop. Kohos mõistnud, et seda raha maksab Adam isse, mikspärrast on õige innimesse ülles annud. Kaebaja: Adam Kristawor ühhe teise Illuka mehhe Jaan Leht, tunnismehhe Juhhan Pluumi läbbi ülles annud; kes temaga ühhes Isakust Allajõele kalla randa tulnud, ja wõera nimme omale anud. Kaebataw: Jaan Leht, teine kohto pääw ette kutsutud, tunnistab kohto ees; et temma ei olle mitte wõerast nimme ennesele anud, se on ühhe küssimisse peale ette tulnud. Ja et Adam on wiina wõtnud, ja neid on kuus meest olnud jomas. Adam Kristawor, Juhhan Pluum, Mihkel Taal, Terrewerest, Maddis Pappa Illukalt, Kustaw Potiwar Pagarilt. Meie kolm olleme näinud kui 2 rubla sanud Juhhan Pluumi kätte. Kolmas rubla sai keik ärra purjetatud, ja tühhi narts sai Adami tasku. Kolmas kohto pääw keik tunnismehhed, ja südlased ette kutsutud. Juhhan Pluum tunnistab kohto ees; et temma on jonud, ja wässind olnud, ei olle sedda näinud, kuhhu se raha sai, egga ka ei olle minno kätte sanud. Tunismees: Madis Pappa tunistab kohto ees, et Adam on wahhetanud 3 rublase pabberi, ja Pluumiga ühhes luggesiwad, agga sedda ma ei tea, kelle kätte se raha jäi. """" """" """" """" Kustaw Pottiwar tunistab kohto ees; et on näinud kui Adam, ja Juhhan rahha annud kõrtsi emmandale, aga ei tea kui palju olli, ehk paljo emand neile tagasi andis. Sest minna ei käinud nendega üht teed. """" """" """" """" Mihkel Taal ei olle tulnud kohto ette, agga selle ette tunnistab kaebataw: Jaan Leht, et Mihkel on olnud poes wõid mümas ja ei näinud, et Pluumi kätte 2 Rubla raha sanud. Ja nenda olnud Jaan Lehhe tunnistus teist korda keik teisiti. Kohus mõistnud: et Jaan Leht maksab se kaks rubla Adamile tagasi, mis kaduma läks; ja üks rubla trahwi laeka. Mikspärrast walts nimme omale, ja walle tunnismehhed ülles andis, ja Adam Kristawor maksab Jurri Aukasile 1 Rub. 50 kop päwa palka, saab wangi trahwi üks pääw, miks joob ennast täis, ja ei hoia oma rahha parreminne. Makstud keik ( Ja üks rubla laeka ) 