
Fedor Perikow om Rappina perrisherraga to wisi kontrakti tenno et temma tulleb Jurripäewal 1868 Räppina moisa monakas

Fedor Perikow jääb omma Raigla tarren ellama herr lubbab 3 rubla aastas korteri rahha massa, nink üttel lehmal põhko ilma massota anda suwwel om lubba lehma karja sata 1 wakka maa saab kartowli tettä maad

1 Jürri kuu päewast seni kui 1 Oktober om mehhe suwwe tö palk 25 koppik naisel 15 koppik. Mehhe õigus om igga päew moisa töle tulla naise õigus om suwwel pool aeg moisa töle tulla kui kutsutaks talwe igga näddal üts päiw rehhel tulla.

1 Oktobri kuu päewast senni kui jälle 1 Aprillini om talwe tö palk mehhel 20 koppik naisel 15 koppik.

Mona saab 14 wakka rükkid need massawa 1 Rubel 35 koppik wak ent kui naene mitte leppitu wisi töle ei tulle siis ei sa temma mona mitte to hinnaga mona saarmad makwa 5 koppik matt.

5 süld puid lasseb moisa herr monaka tarre manno panda 1 süld massab 1 Rubel 1 wakkamaa haina teggeminne nink kuhja kokko panneminne massab 40 koppik, 1 wakkamaa wilja leikus nink kokko pannemionne massab 80 koppik 

1 süld puid saega leigatud lõhhutud nink 6 ruutjalga ülles pantus massab 30 koppik.

Kiik jalla töö riistad ni kui kirves wikkat nink sirp rehha koot saag lappi peab monakal henda käest ollema, hobbese töö riistad andaks moisast.

Kiik walla ehk krono maksud massab monakad ommast käest palgast, nink kats kord aastal suwwe to lopmisse järrel, nink talwe tö lõppemisse järrel saab kiik palk mis päle mona nink muu kullu om tenitu kätte masseto.

Nenda om leppitus tettos nink palletas walla kontrakti ramato ülles panna.

Rappina moisas 20 Talve kuu päwal 1867.

Feodor Perrikow XXX


