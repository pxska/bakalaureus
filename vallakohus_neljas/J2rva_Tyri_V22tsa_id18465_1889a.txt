
Protucoll № 1.

Sell 16. Januaril 1889.

Koos ollid, kohtu peawannem: Peeter Somberg

kõrwamehed: Mart Limberg ja Jakob Weber.

2. 

Krõõt Epmann kaebas kohtu ette, et ühel pääwal, kui tema mees Jakob kottu ärra olnud, tulnud Jürri Epmann sallaja tema reia alla, läinud toa peale ja hakand seal kollistama. Temma läinud waatama ja leidnud Jürri eest, mis peale temma taplema hakand, et mis sa kollad seal sallaja, ehk wõttad mõnne asja kaasa. Jürri tulnud üllewalt maha ja löönud temmale kaks kord kääga wastu pead ja lükand pikali maha.

Jürri Epmann tunnistas, et temma läinud omma weike ankru järrele, Krõõt Epmanni juure ja Jakob olnud kottu ära. Temma läinud reia alla, tahtnud laudile minna ankru järele; aga Krõõt polle lasknud, tema läinud aga ika. Krõõt tõmband redeli alt ärra ja temma jäänud ripuma. Siis wõtnud Krõõt ahju argi ja löönud teda, mis peale tema ülewelt maha kukund, ja Krõõt löönud teda teise kora jälle hargiga, mis peale temma maast üllesse tõusnud ja Krõõda kääst hargi ära wõtnud, ilma et ma Krõõdale midagi olleks teinud.

Kohus mõistis: Krõõt Epmanni ja Jürri Epmanni riiu ja lööma kaebtuse tühjaks, sest et neil kumbagil riiu juures tunnistust ei olle olnud. Aga et Jürri Epmann ülle Krõõt Epmanni keelu ta maeasse kollama läks, kui ta mees kottu ärra olli, ni kui Jürri isse tunnistas, kannab Jürri Epmann 24 tundi puuri trahwi.

Kuulutud-täidetud.

Kohtu peawannem: Peeter Somberg XXX

kõrwamehed: Mart Limberg XXX

ja Jakob Weber XXX

Kirjutaja: T. Necks /allkiri/


