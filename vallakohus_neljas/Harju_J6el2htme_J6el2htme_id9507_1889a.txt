
Kaebaja Jaan Waher Rummust kaebab, et 29mal Juli k.p. peale lõunat on peremehe Jaan Otsa lehm karjasmaa peal tema lehma surnuks kaewanud, mis ta minewalsügisel Jõelehtme laadalt 25 rbl. eest on ostnud, lehm 4ja wasika ema. Näinud on seda kaewamist karjane Aleksander Paemurd ja karjakorraline Anu Lambat. Isi ei ole Jaan Waher haiguse pärast mitte wõinud lehma waatama minna, nii et midagi peasta ei wõinud.

Keabataw Jaan Ots ütleb: "kui tunnismehed seda tõendada teawad, et se lehm umbest minu lehma kaewamise läbi surma saanud, kelle üks sarw küll hoopis tõnts ja lõhkine on, siis olgu kahju pooleks ja ma maksan Jaan Waherile poole lehma ostu hinnast - 12 1/2 rubla.

Tunnistaja karjane Aleksander Paemurd ütleb: "Jaan Waheri lehm sõi wagusi lageda peal kadaka põesa äeres, Jaan Otsa lehm läks temast mööda ja lõi järsku udara kõrwast sarwega sisse, mis peale sisekond kohe hakkas sest lööme haawast wälja tulema nii et ta weel 2-300 sammu edasi sai.

Tunnistaja karjakorraline Anu Lambat räägib just neid samu sõnu.

Wastastikust kohtu ees rääkimisest ilmus, et Jaan Waher mitte 12 1/2 rbl. rahul ei ole, waid nõuab, et Jaan Ots maksaks poole raha sellest weel, mis ta lehma suremise läbi kunni Jõelehtme laadani piima puuduse läbi kahju saab, nimelt 10est rublast pool, see on kokku 17 1/2 rbl. Jaan Ots ei luba aga üle 12 1/2 rubla mitte maksta.

Kohus tegi otsuseks, et see raha maks üle kogukonna kohtu otsutuse piiri käib, kunas kaebaja ja kaebataw rahamaksus teine teisega kokku ei lepi, siis sai neile ette pandud, oma asja suurema kohtu seletada paluda.


