
Prottocoll № 5.

 Wäetsal 10. Aprillil 1885.

Koos olid: Peawanem Rein Priidemann

I kõrwamees J. Madisson

II " R. Tomberg

16. Wäetsa kõrtsimees Tõnu Näks kaebas et temal mööda läinud Jõulu keskmise püha õhtu eest kõrtsist käi ära warastud. Teiste inimeste juhatuse järel pidi ta Nahkmetsas Hans Holbergi käes olema. Tallitaja abim. Jaan Parkaliga läksin senna otsima ja leitsin käia Holbergi heinte alt. Hantsu ei olnud kodu ja meie küsisime peremehe Kustas Põdra käest, see salgas esite et tema ei olla seal käinud. Hans ütlenud enesel käia olema aga see olema Wissuweres. Kui meie kindlaste peale käisime siis tunistas, et käi seal olla aga tema ei teada kus kohal. Kui meie käia leidsime siis ütles Kustas et Hans wiimase püha järel see päew Rein Kreedemanni hobusega toonud ja ütles et ta Hans Kredemani käest 1 Rbl. eest ostnud. Meie läksime siis Wissuwere kõrtsi kutsusime H. Holbergi ka senna; tema ütles esite et temal käia ei olema; pärast kui meie seda käia näitasime ütles ta selle wiimasel pühal kõrtsi nurga taka leidnud ja palus kohe minuga lepida et see kohtu alla ei saaks.

Hans Holberg tuli ette ja tunistas et tema selle käia Hans Kreedemanni käest ostnud ühe Rubla eest. Tema ei ütlenud mulle kust ta selle käia saanud ega olnud meil tunistuse meest juures kui ta selle mulle müüs. Mina ei ole seda warastanud.

Hans Kreedeman tuli ette ja tunistas et H. Holberg tuli Jõulu keskmise püha õhtu, arwata kell 11 kõrtsis minu juure ja kauples minule käia müüa, ütles minu aida ulu all olewat. Mina sain kohe aru et see warastud käi oli sest tema sugusel ei ole käia müüa ja ütlesin: Et sa selle sealt wiid! Ma olin ise ka natuke purjus ja seega rumal et ma seda käia kohe Tallitaja läbi kinni ei lasknud panna.

Rein Kreedemann tunistas et H. Holberg on teda tellinud oma hobust anda, tema tahab oma käia kodu wiia. Mina ei küsinud kust ta selle sai; tema ütles selle H. Kreedemanni käest ostnud. Temal oli üks wana pisuke käi selle müüs poole toobi wiina eest minule. Meie istusime kolmekesti: H. Holberg, mina ja Kustas Põder saani peal.

Tallitaja abim. J. Parkal tunistas ka nenda kui T. Neks ülewal. 

Kohus mõistis: Et H. Holberg ennegi mitte kui ustaw mees tunyud on, siis tema selle käia juure süüalusne ja see eest peab 5 rubl. walla laeka trahwi maksma; ka T. Näksi kulu 3 rubl. Kustas Põder kui peremees majas ja sallib niisugust asja pealegi seisab warga poolt, peab 6 Rubl. wal. laeka maksma. Hans Kredemann, et kohe ülesse ei annud, 1 Rubl. Summa 12 Rubl.

Kuulutud. Täidetud 7 RBL.

Peawanem: Rein Priidemann XXX

Kohtu laudas istusid  Jaan Madisson XXX  Rein Tomberg XXX 

Järjemees Peter Somberg.


