
Kohtu korra pärast olid kokku tulnud kõik alamal nimetud kohtu liikmed:

Peawanem: Kaarel Woormund 

Kõrwamehed: Mart Tiiswelt

Hans Stember 

Kirjutaja: K.Kuhlberg [allkiri]

Kohtu ette astus kaebduse kandja mõisa Aidamees Reinhold Kleitzmann ja kaebas: et mõisa hollender Hans Kaasik, on teda tema härra wastu teutanud, nimelt et tema olema Hans Kaasiku weikest õde piima mõetmise ristiga löönud, kuna tema aga kedagi inimest ei ole weel löönud, waid taiesti wale olla.

Karja tüdruk Mari olla ka seal juures olnud.- Teine kord on surnud mõisa lehm köögi katlas ra keedetud saanud ja kattel mõisa poolt jälle puhastud, aga hollender Hans Kaasik ei ole seal mitte oma piima pütta enam keetnud, waid juustu keetmise wask katla sees, mis härra poolt on keelatud saanud. Kui nüüd aidamees teda keelama läinud hakkanud ta teutama ja öölnud: kas ma olen tulnud wõeras walda aitama, kas ma koer olen, et iga üks tuleb minuga haukuma.-

Kaebduse alune hollender Hans Kaasik astus kohtu ette ja ütles: et tema ei olema midagi härra wastu teda teutanud, waid härra on tema kaest küsinud, mis tüli teil aidamehega on olnud ja tema olema siis seda lugu rääkinud. Tunnistas ka ei aidamees olema tema õde tõeste löönud.-

Karja tüdruk Mari astus kohtu ette ja tunnistas: et aidamees ei ole hollenderi weikest õde mitte löönud; waid lugu olnud järgmine: Hollenderi weike õde olnud piima mõetmise juures ja aidamees mõetnud piima ära ja küsinud: "Ewa, kas naed?" mis peale tüdruk jämedalt wastanud; siis tõmbanud aidamees piimase risti otsa mööda tüdruku palet, nalja pärast ja öölnud: "Õppi ikka ka ilusamine wastama." Aga sest ei ole Hans Kaasiku weike õde mitte haiget saanud.-

Selle peale läinud aidamees oma tuppa.

Kohtu mõistus sai tehtud:

Hans Kaasik maksab ilma asjata tülitsemise ja tühja juttu ? eest 1 Rbl.50 Kop. walla laeka trahwi.

Peawanem: Kaarel Woormund XXX

Kõrwamehed: Mart Tiiswelt XXX

Hans Stember XXX

Kirjutaja: K.Kuhlberg [allkiri]


