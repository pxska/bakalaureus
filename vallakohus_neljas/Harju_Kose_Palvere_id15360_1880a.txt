
Kohtu korra pärrast ollid Rawwila ja Palwerre walla kohtuse walla hones kokku tulnud:Kohtu wannem Juhan Suursild Kohtu käemehed Juhan Kant Hans Härg Kirjotaja H.Siimson

Üks leeri poiss Hans Kausohn Trigi wallast kaebab:Temma on Kose kõrtsust saia läinud wõtma,seal on järsku Willandi perre sullane Jürri Tint temma peale tulnud ja puuga temmale pähe löönud,et temma üsna uimaseks jänud.Temma põlle Tinti tunnud,egga temmaga räkinud ja ei tea mikspärrast ta tedda lönud.Temmal olla 2 tunnistusmeest et temma ilmasüüta lüa saanud:Jaan Allik ja Karel Kruusi.Jaan Allik tunnistab:Tint on kesktubba Kausohni löönud,ilma et Kausohn temmasse olleks puutunud.Ahju ärest nurgast on ta tulnud ja Kausohnile puuga pähe löönud.Kausohn kohe maha kukunud.Kõrtsmik on watama tulnud ja Tint isse ka.Temma on Kausohni ülles tõstnud ja tedda omma korteri Närri perresse wiinud.Kõrtsu tüdrukud toas kedranud ja tulli toas üllewel olnud.Karel Kruusi tunnistab:Kui nemmad seltsis kõrtsust saia ostma läinud,warsti on Tint ahju poolt puuga tulnud ja Kausohnile pähe löönud.Kausohn on maha kukunud ja kõrtsu tüdruk Tinti käest puu ärra wõtnud.Jaan Allik on Kausohni ülles aidand ja nad kohe seltsis õppetaja juure läinud.Kaebduse kandja Jürri Tint tunnistab:Kui temma kõrtsu tuppa läinud,põlle tuld toas olnud üks temmale jalla ette pannud,et temma kommistanud ja teine kohhe temma kraesse kinni hakkand tedda maha tõmbama,sest leeri poissa on kõrtsu tubba täis olnud,mürrand ja kärratsenud seal.Temma sepeale ahjo ärest hao kubbust ühhe hao wõtnud ja poissa toast wälja aiama hakanud,haoga on ta poissa löönud,poisid on mürrinal toast wälja jooksnud ja üks on mahha kukunud,maast üllesse tõusnud ja teistega õue jooksnud.Selle peale on kõrtsmik tulle tuppa toonud.Kõrtsu tüdrukuid põlle mitte toas olnud.Jürri Emmus kes pingi peal toas istunud on sedda kõik pealt näinud.Jürri Emmus  tunnistab:Temma on toas istunud kui Jürri Tint kõrtsu tuppa sisse astunud,leeri poissa on tubba täis olnud,kes kohe Tinti kallale temma ümber läinud,tedda maha kiskuma.Tint on siis poissa wälja aiama hakanud ja hao kubbu seest oksilise pu wõtnud ja taka neid lönud,üks pois on pimmedas joostes maha kukunud,maast ülles tõusnud ja õue jooksnud,seal on nad seltsis odanud Tinti wälja tullema ja sealt on nad warsti kirriko juure läinud.Kõrtsu tüdrukuid põlle toas olnud.Et kõrtsmik,kõrtsu naene ja tüdrukud tallitja wasto on tunnistanud,et tüdrukud on maia tallitust toimetanud põlle toas olnud,egga ka tuld ei olle ees toas olnud ja leeri poisid on seal mürranud,on arwada Tinti ja Emmuse ennem õige ollewad kui Kausohni ja temma käemeeste tunnistus;agga et Kausohn hobi sanud ja Tint lönud ilma et neil wiha waenu olleks olnud,sai kohtu poolt neile leppitust pakutud.Leppisid ärra.


