Jaan Soob Suurest-Kõppust astus kohtu ette ja andis järelseiswa nõudmise üles: Minewal suil wõtnud tema naese ja Sooba talu oma kätte rendi peale mis pärast ta Mihkel Juhansoni palunud, kelle juuru ta aasta teenistuses olnud, ennast teenistusest lahti laske, mis Mihkel Juhanson hää meelega lubanud kus ka Peter Sari selle luba küsimise juures olnud, nüid ei makswat Mihkel Juhanson temale teenitud aea eest palka wälja ja nõudis 25 rubla. Mihkel Juhanson Suurest-Kõppust wastas eesseiswa nõudmise peale: Jaan Soob olewat naese kui talu wõtnud ja ka ennast temast teenistusest lahti palunud, tema olewat aga Jaan Sooba selle tingimusega oma teenistusest lahti lubanud, et Jaan Sob pidanud omale teenistusse asemiku muretsema, mis Jaan Soob aga pole täitnud ja on tema selle pärast palga kinni pidanud et tema sui kibedal aeal kus teendert saada pole olnud kahju saanud. Peter Sarri S.K. tunnistas küsimiselt: Tema käinud Mihkel Juhansoni juures asja läbirääkimas Jaan Sooba pärast kes naest ja kohta wõtnud ja on Mihkel Juhanson esiteks ütelnud: minu pärast wõib minna kui teine asemele tuleb, pärast ütelnud aga jälle asemiku mull tarwis ei ole mull on isegi äimehi täis minu pärast wõib naest ja kohta wõtta. Seepeale andis Jaan Soob oma tellitud aasta palga suuruse üles: üks wakama lina, riie ja 30 rubla puhast raha, kui on kolm kuud ja üks nädal Mihkel Juhansoni teeninud. Mihkel Juhanson tunnistas seda tellitud palga suurust kui ka ärateenitud aega tõeks. Otsus: üks wakamaa lina arwatud 40 rbla aasta riie 15 - puhast raha 30 - Ühtekokku 85 rbla. Kolme kuu ja mõne päewa teenistus teeb asta palga suuruse järgi 22 rbla 75 kop. wälja - seda raha maksab Mihkel Juhanson 2 nädali aea sees Jaan Soobal wälja, et koha wõtmise aea seadus teenistust kuulutada ei keela ka Mihkel Juhanson tunnistusepõhjusel Laan Sooba teenistusest lahti on lubanud. See otsus sai kuulutud ja Mihkel Juhansonil nõudmiselt appelatsioni täht wälja antud. Pääkohtumees Andres Ekbaum [allkiri] Kohtumees Peet Amann [allkiri] Kohtumees Tõnis Friedrihson [allkiri] Kirj. [allkiri]

