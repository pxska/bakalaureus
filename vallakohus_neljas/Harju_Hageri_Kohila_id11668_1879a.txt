
Tuli ette Lohu mõisa walitseja J. Pader ja kaebas et Ahndo küla sulased Juri Blum Jüri Udam ja Tõnis Remming on oma heinatükid moisa heinamaal hooletuse pärast wäga sandiste niitnud kus see läbi heina palju kahjuks jäänud, mis eest mõisa walitsus iga sulase päält 50 cop. kahju tasumist nõuuab.

Ülemal nimetud külasulased said kohtu ette kutsutud ja temale see kaebus ette loetud: Nemad ütlesid, et nende heina tükid saanud niisama hästi niidetud kui teistelgi niitjattel, aga nemad olla oma rumaluse läbi mõisa walitsejale nattuke wastu rääkinud see pärast pole walitseja nende tööga mitte rahul olnud. Moisa walitseja tunnistuse järele et sulased hooletumad ja sulaste oma ütlemise järele et nad wastased olnud, tegi kohus see moistus: Juri Blum Jüri Udam ja Tõnis Rämming maksawad iga üks 1 Rubl. trahwi sellest rahast saab 150 cop mõisale kahju tasumist ja 1 rbl. 50 cop jääb walla laeka.


