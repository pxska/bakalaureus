
Protokolli põhjusel 28 Oktobrist s.a. No 203 tuli Jaan Joonas ette ning andis üles, et temal Gottl. Hansingi käest kahju tasumist nõuda:

1.
   Maja eest maksetud
   400 rbl.
  

2.
   Kreditkassa wõla wähendamine
   123 rbl.
  

3.
   Kontrahi kinitamine
   27 rbl.
  

4.
   Wiie inimese moon, palk ja korter, mis tema nüüd ilma kohata on
   500 rbl.
  

5.
   Karjuse palk 6 nädala eest
   8 rbl. 70 Kop
  

6.
   9 elaja, 21 tsea, 20 lamma ja 2 hobuse toitmine
   565 rbl.
  

7.
   Kraami wedamise eest
   50 rbl.
  

8.
   460 sülda kraawi kaewanud
   18 rbl. 40 Kop.
  

9.
   160 sülda teed selle maja tarwis teinud
   480 rbl.
  

10.
   45 Kubu õlgi maja jätnud
   4 rbl. 50 Kop.
  

11.
   36 päiwa kohut käinud ja aset otsinud
   39 rbl.
  

12.
   5 süld puid, 2 koormad plankisid maha jäänud
   44 rbl.
  

13.
   3 lina mülget kaewanud
   32 rbl. 50 Kop.
  

14.
   2 rege, 4 äkket, 60 äkke lauda, 1 kartohwli kast, 1 rehe trull, 1 maa trull, 1 lina sugemise penk, 1 pöör, 150 sawi kiwi, 1 söögi laud, 3 rehe penki, 1 iste penk ja 5 lehma mõlvi; need asjad on sinna maja jäänud - wäärt
   41 rbl. 50 Kop.
  

15.
   üks wakamaa rükkid rohkem maha teinud
   25 rbl.
  

Summa
   2358 rbl. 60 Kop
  

Ülewal nimetud summat nõuab tema Gottl. Hansingi käest.

Gottl. Hansing wastutas nende nõudmiste kohta:

ad 1.
   et temal see raha maksa, mis tema ära tasub, kui Joonas tema kahju ära tasub
  

ad 2. 3.
   Hoowi kohtu otsuse järel ei ole temal seda tasuda
  

ad 4-7
   Hoowi kohtu otsuse läbi ei ole see tema süüd, waid on J. Joonas oma lepingu murdmise pärast seda kannud
  

ad 8-9
   Kui seal midagi tehtud, siis on see kõik enne lepingu tegemist sündinud
  

ad 10.
   Sellest tema ei tea
  

ad 11.
   
Joonas on seda oma kiusu läbi kohut käinud, sest et leppingud täita ei tahtnud
  

ad 12.
   Ei tea puudest ei palkidest midagi
  

ad 13.
   Ei tea sellest, ehk on enne leppingut tehtud
  

ad 14.
   Neist asjadest tema midagi ei tea ja ei ole tema sinna midagi jätta käskinud
  

ad 15.
   
   Ei tea, kas rohkem tehtud, sest keegi ei ole temale seda ütelnud, ei ka ametlikult üle kaetud.

   
  

Mõiste: Jaan Joonas peab 8 pääwa sees Gottlieb Hansingist ülesantud kahju tasumise protokolli järel 21. Oktobrist s.a. No. 195 punkt 1 kuni 7 ja 9 kuni 13 ülepea 245 rbl. 10 Kop. wäljamaksma; aga punkt 8 ja 14 saab selge põhja puuduse pärast tühjaks arwatud.

Gottlieb Hansing peab Jaan Joonasele lepingu põhjuse peale, mis Hoowi kohtu otsuse läbi kinnnitud on, 423 rbl. sellesama aea sees ära tasuma, mis peale Gottl. Hansingil weel 177 rbl. 90 Kop. Jaan Joonasele maksa on; muud Joonase nõudmised on tühjaks arwatud. Wiimaks peab Gottlieb Hansing Hoowi kohtust kinnitud lepingu järel 423 rbl. kogukonna Kohtu kätte Jaan Joonase hääks sisse maksma, mis peale Jaan Joonas kohustatud on kontrahile alla kirjutada ja jääb nimetatud summa walla laadikusse hoiju alla, kui kohus selles asjas nende wahel lõpnud on.

Mõiste sai Kohtukäijatele T.S.R järel a. 1860 §772 kuni 774 kuulutatud ja et nemad rahul ei olnud, sai õpusleht wälja antud.


