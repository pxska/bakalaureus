
Karl Parwei kaebas, et Lii Mutso 23 sülda pistaeda ja 7 sülda rõhtaeda põletamise läbi ära hääwitanud ja nõudis iga sülla pistaea eest 1 rbla ja iga sülla rõhtaea eest 50 kop.; pääle selle on temal ka 2 leppa lauda 3 sülda pikad ja 2 tolli paksud ära kadunud.

Adam Ollesk tunnistas, et Liis Mutso ülesantud aead kui ka lauad ära on põletanud, mis ka Karl Naritz ja Peter Jakoby tunnistada wõiwad.

Karl Naritz tunnistas et tema näinud, kui Liis Mutso ükskord püstaijast roodlid toonud.

Peter Jakoby tunnistas et tema kõik puud katki on lõiganud, mis tarre on toodud ja ütles, et ka tõised ned roodlid on pruukinud, kui Liis Mutso.

Liis Mutso ei wõi salata, et tema need lauad ära on pruukinud ja aija roodlid põletanud.

Mõiste: Liis Mutso peab 8 päewa sees Karl Parwei hääks iga pistaija sülla eest 50 kop ja iga rõhtaea sülla eest 25 kop. see teeb üle kõige 13 rbl 25 kop ja raha lepa laua eest Sulbi maja pärijade hääst 2 rbla wälja maksma.

Mõiste sai kohtukäijatele T.S.R. järele a. 1860 §772-774 kuulutatud j.n.e. ning ei olnud Liis Mutso rahul..

Pääkohtumees: P. Kripson XXX

Kohtumees: J. Ottan XXX

Kirjutaja: Chr Kapp &lt;allkiri&gt;


