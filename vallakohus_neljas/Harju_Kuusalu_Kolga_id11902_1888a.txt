
9sas Päriskohtupäew

Kolgamõisa walitseja hra Kelleri kaebtuse  nõuuti kohtu ette endine Kolga mõisa wahimees Maunus Leeström 47 a.w. sellepärast, et tema käest üks hobuse look wiimse teenistuse aja lõpul, 1887 a. Aprilli kuus, kaduma saanud.

Kaewataw M Leeström tunnistab, et tema naene Liisu olla sel pühapääwal hobusega Sigulas käinud, aga õhtu koju tulles wõtnud nad seltsis hobuse eest ära ja uus talliposs /kojamees/ tulnud aidanud wankri tõlla kuuri lükata, tema teades pidanud look ühes teiste riistadega ka tõlla kuuri pandud saama. 

Nõuuti kohtu ette uus wahimees Jagup Aru 22 aw. pileti soldat; tema tunnistab: Maunus Leeström tuli kutsus mind talli juure ja wõttis talli wõtme, et riistad ja wanker sisse panna, ma aitasin pärast temal wankri tõllakuuri lükata; me ei pannud tähele, kas look ühes teiste riistadega wankri peal oli, - wist pidi wiimane olema õhtu wälja talliette jäänud olema, sest järgmisel hommikul ei leidnud ma looka tallis kuskilt.

Maunus Leeström ütleb ise ka, et se ehk wõimalik wõib olla, et look õhtal talli ette jäi. 

Otsus: Maunus Leeström peab kaduwa looga hinna hra Kellr'i ütlemise järel 1 Rbl. 50 Kop. /üks rbl wiiskümmend kop./ Jüripääwaks sel aastal wälja maksma. 

1 Rbl. maksetud 10 Mail 1888 a. 

M. Kelleri kätte makstud 23 Mail ja sellega lepitud

1 rbl. 50 kop.


