Kadri Joonson Suurest-Kõppust käemeheks oma mees Jaan Joonson, astus kohtu ette ja kaebas et Peet Soop oma naese Kadriga teda teotatud, esi mene et tema olewat nõija rohtu annud toobiga juua, teine siisamma et olewat tema mehele nõija rohtu annud, ka et tema olewat oma tütre küla mööda sõimajaid kokku kutsuma saatnud ja Kadri kui Peet Soopa sõimata lasknud. Peet Soop Suurest-Kõppust wastas eeseiswa kaebtuse peale et see küll tõsi olewat, et tema seda rääkinud et Kadri Joonson temale nõiduse rohtu annud et seda naest ei peaks wõtma ja tema on ka tõeste Kadri Joonsoni käest nõiduse jooki saanud. Kadri Soop nõumeheks oma mees Peet Soop wastas niisamma et tema küll seda on rääkinud et Kadri Looson tema peigmehele Peet Soop nõija rohtu on annud, ka on see päris tõsi et Kadri Joonson oma tütre küllast teda ja tema meest, inimesi sõima tooma on saatnud. Otsus: Peet Soop lähab 24 tunnis ja tema naene Kadri Soop 48 tunnis wangi oma tunnistuste järgi, esimene nõija rohu joomise ja teine nõija rohu andmise kui selle teotamise pärast et Kadri Joonson oma tütre külasse sõimajaid tooma saatnud. See otsus sai kuulutatud, mille üle Peet ja Kadri Soop appelatsioni nõudsid, neile ka antud sai. Kohtumees Hans Glükk [allkiri] Kohtumees Tõnis Friedrihson [allkiri] Kohtumees Peet Rosenberg [allkiri] Kirjutaja [allkiri]

