
Kaibas Jaan Tenn ülle Nissu Jaan, et se om temma HainaKuhjast arwata 25 ehk 30 Leisikat haino ilma temma lubbamist hindale koddo weenu, niigu temma koggemata teada saanu, selle läbbi ollewad ne kuhja sisse perrajänud hainad, arwata 15 ehk 20 leisikat kah hukka läino, pallel Kahjutassumist nink Nissu Jaani trahwida.

Nissu Jaan ettekutsutud ja se Asja perrast küssitud, wastotas, et ni kui temma teada saanu et Jaan Tenn temma hainamast hindale haino tenno ilma temma lubbamist, om temma sest kuhjast ni paljo haino ärrawötnu kui paljo ommis hainus ärratundnu.

Jaan Tenn es salga, et temma Nissu Jaani Hainomaa taggast, kost kah töise koddapoliku hindale haino tennowad, haino tenno ja se Kuhja sisse pandnu; ent ossast haino ollewat temma MoisaMaa pält tenno, kelle est jobba Moisale ühhe Wakka alla Täugo piddinud kassima. 

Josep Jürgenson ütles näino ollewad, kui Nissu Jaan neide nimmitud Haintega koddo söitnu, nink neid arwata 25 leisikat olles olnud.

Sai moistetud: Nissu Jaan peab Jaan Tennole 35 leisikat häid Haino ommast Kottust taggasi andma, nink woib kah neid kuhja perran hukka läinud Haino hindale wötta.

Se Moistminne sai §772 &amp; 773 järrele kalutud.

Peter Kutzari XXX Jaan Tennosar XXX Widrik Harkmann XXX Peter Akkert XXX


