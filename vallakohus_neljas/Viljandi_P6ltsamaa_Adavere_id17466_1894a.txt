
Talurendi kontraht.

Astusid kohtu ette surnud Ado Natuse päranduse kurator Johan Lippur ning Jaan Susi ning palund järgmise lepingu mahakirjutada.

§ 1

Kurator Johan Lippur annab Jaan Susile Lauguri ja Wõsala talud rendi peale, sedawiisi kui tema enne läbi on rajatud ja kaarti peale ülesmärgitud ja kelle taalri suurus on maamõõtja kirjas 35 taalrid 46 krossi

§ 2.

Rendiaeg on üks aasta, see on 23Aprilist 1894 kuni 23Aprilini 1895 ning peab rentnikul maade wastu seda inventari olema, mis talurahwa sead. 1860 aastast kinnitud on. Loomi peab tema nii palju pidama, et põllumaa ramutud wõib saada, niisamuti kui enne on olnud.

§ 3.

Rentnik peab kätte antud maade piirid ja kupitsad täies ja heas korras pidama.

§ 4.

Sõnniku wäljad olgu hästi haritud rammutud ja hea seemnega külwatud; eesseiswa aasta jao suwewilja wäljad peawad sügise küntud saama.

§ 5.

Rentnik peab kõik maksud ja orjused kandma, mis talurahwa seaduse järele 1860 aastast koha küllest ja tema suuruse järele wõib päritud saada.

§ 6.

Rentnik maksab aastarenti 300 rubl (kolmsada rubla/ rentnik peab selle kontrahti allakirjutamise juures kohe üks sada (100) rubla sisse maksma. 1 Oktobril 1894  jälle ükssada rubla ja wiimast renti ükssada rubla 1. Januaril 1895 äramaksma.

§ 7.

Wargus ja warguse salgamine annab kuratorile õigust, seda kontrahti kohe tühjaks tunnistada. Rentnik wastutab ka kõige oma pere eest.

§ 8.

Et rentniku poolt kõik saaks kindlaste peetud, mis tema kontrahtis on lubatud, selle eest wastutab tema kõige oma warandusega.

§ 9.

Kütmise tarwis wõib rentnik niipalju ja sealtkohast wõtta, kus rendi-andja näitab.

§ 10.

Elukohaks saab rentnik selle tua, mis seni tema käes oli.

§ 11.

Loomade söötmisekohaks jääb see tema käes olew karjamaa.

§ 13.

Jaamamaksud, tessatini maksud, ritterschafti maksud ja kiriku ja wallamaksud maksab rentnik Jaan Susi, peale selle on rentnikul kanda kõik üleüldised maksud.

Juhan Lippur /allkiri/

Jaan Susi /allkiri/

Kaubategijad Johan Lippur ja Jaan Susi on kohtule tuntud, kes neile etteloetud tingimistega rahul on olnud ning sellele oma käega nimed allakirjutanud, sellepärast on see leping wallakohtu sead §278, 282 II jao põhjusel No 7 all aktiramatu wõetud, kohtuistumisel eesistniku Jaan Tiss, kõrwalistujate Hans Sakjas, Joh. Leppik, Ado Roosmann juuresolekul ette loetud, mis Addawere kogukonna kohtu poolt saab õigeks tunnistud.

Eesistuja J. Tiss /allkiri/

Kirjutaja Johannson /allkiri/


