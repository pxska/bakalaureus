
Kohtu korra pärast olid Piirsalu walla kohtu hoones kokku tulnud.

Kohtuwanem. Kaarel Willand

Kõrwamees. Juhan Windling

Mart Koppel.

3. Astus ette moisa kutser Peter Saar ja kaebas ette, et tema üle on mõisa herra juure üks kiri tulnud mis teda Herra juures teotab ja laimab. Ja arwab et se moisa sulase Jaan Einseli tehtud olewat.

Tunnistused said ette kutsutud.

Astus ette Mari Walbet Juhani naene ja ütles: "Miina Einsell, Jaani naene, käis meil tuas arwata üks kuu aega tagasi ja ütles: Me Jaanil on nüüd 3 ammetit walida kutseri, tallipois ehk toapois. Siis lisas ta weel senna juure, kutser söödab oma lambaid moisa kaertega.

Sai ette kutsutud moisa lambrine ja küsitud, kas sa oled näinud, et kutser ehk tema naesterahwas on oma lammastele kaeru toonud.

Lambrine: "Ei ole näinud.

Astus ette moisa kutseri naesterahwas Leena Saar ja ütles: "Miina Einsell käis meil tuas ja ütles: "Juhan Walbet kiusab kutserit, sellepärast on ta selle kirja walmistanud ja mõisa herrale, Trossi läinud ja sealt postiga, herrale Piirsalu saatnud.

Astus ette Juhan Walbet ja ütles: Mina seda kirja ei tunne, ei ole minul midagi kutseri wastu, seda toendas ka kutser ise.

"Kohus waatas kirja kuweeri poolt ja sai otsuse, post templitest, et sell ajal kui Juhan Walbet trossis käis tema seda kirja ei olla wõinud posti peale panna. Kui meie ükskord pärast seda, kui se kir herrale tuli küünis olime põhku wedamas, siis mina olin ühe küüni otsas, ja Jaan Einsel teiste teumeestega küüni teises otsas, ja kuulisn kuidas Einsel ütles: "Kutser mõttleb, ei tea mis ta ära ei ole, ta warastas härjapead pollult.

Sai ette kutsutud moisa kubjas, kes ka seal kuunis oli. ja küsitud: "Mis Jaan Einsel ütles kutseri kohta.

Jaan ütles ei tea mis kutser ennast arwab olewat, eks ma ei näinud, kuidas ta härjapead warastas.

Sai ette kutsutud Rein Kollmann, kes ka seal küünis oli. Rein Kollmann ütles: Jaan Einsell ütles: Mis Kutser selle kirja pärast nii palju räägib, ta on mitu härjapeade kauna pollult ärawiinud.

Kohus mõistis, et Miina Einsell selle eest, et ta Juhan Walbeti peale tühja teutuse kõnet lästnud 1 rubla 51 kop. trahwi walla laekas.

Mõistus täidetud 5mal Mail.


