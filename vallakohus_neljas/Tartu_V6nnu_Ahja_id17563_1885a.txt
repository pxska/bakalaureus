
Liis Herr kaibas P. Plaksa juures seistes, et temal Jüri Erzmani käest suwe palka 2 wakka ruki, 1 wak keswi, 1 pund linu ja kost saamata on - nõudis kätte.

Jüri Erzman wastutas kaebtuse pääle, et tema lina pumia asemel ühe lamba ülepidanud; puhast raha on tema 1 rubla 50 kop. andnud ja ühed saapad temale 2 rubla 50 kop. eest ostnud. Et aga kaibaja tema käest kartowlid warastanud on tema palga kinnipidanud ja teda teenistusest äraajanud. 29 Septembril on kaibaja teenistusest ära läinud pärast aga Jüripäiwani tema korteris elanud - nõuab 20 rubla korteriraha.

Hindrik Sterafeld Moisekatzist tunnistas: kaup olnud 2 wakka rukki, 2 wakka keswi, 1 lammas üle talwe Jüri Erzmani heina päält, 2 wakka kartowlid maas, kellest 1 wak seement tagasi pidanud maksma; teenistuse aeg 2 nädalat pääle Jõulu.

Mõiste: Et Liis Herr 3 kuud enne teenistuse aja lõppu ära läinud, siis saab tema aga Jüri Erzmani käest weel 1 wak ruki 8 päiwa sees.

Pääkohtumees: P. Kripson XXX

Kohtumees: P. Hindrikson XXX

Kohtumees: K. Wossmann XXX

Mõiste sai kohtukäijatele kuulutatud T.S.R. §772-774 järele aastast 1860 ja õpus antud, mis tähele panda tuleb, kui keegi kõrgemat kohut nõuab.

Kirjutaja: Ch Kapp &lt;allkiri&gt;


