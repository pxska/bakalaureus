
Ette tulli wallawannemb J. Kuk ja and ülles et wanna wallawannemb Johann Witkin om käünü rahha eest 2 kõrd Tartun wasta Widrik Eiche nink om 6 Rbla walla kassast wälja masnud ent nõuselts ei olle sedda 6 Rbla mitte walla kahjos wõtnu sest et Witkinale selle kohtu tarbis mitte walla poolt kintu es olle lubbatu nink se es olle ka walla assi nink nõwwap Witkina käest se 6 Rbla walla kassa taggasi moista.

Johann Witkin ütles et minnol olli muido walla tarbitusten kint lubbatu nink sel kõrral es sa minna walla poolt kinda hobbest sis wõtti minna rahha eest sest Widrik Eiche om ka selle walla liige nink kinda hobbese andmise perrast minnole es olle ka nõumeeste poolt wahhet tettü.

Moistet:

Johann Witkin peap se 6 Rbla walla kassa taggasi masma sest et temma ei olle mitte walla asjun Tartu kohtun käünü enge Widrik Eiche waeste laste rahha perrast kelle tarbis temmale nõu meeste poolt hobbest ei olle lubbatu.

Se moistmine om §773 ja 774 perra kulutedu ja oppusleht wälja antu.

Pääkohtumees A. Wähhi [allkiri]

Kohtumees Mihel Ugur [allkiri]

Kohtumees Peter Kallman [allkiri]

Kirjotaja Jõggewa

Protokoll Wälja sanu sel 4 Januar 1883.


