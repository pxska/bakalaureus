
Tulli ette August Zastrow Nuustakult ja kaebas, et 8. Aprillil s.a. olla sepp Widrik Kõrresaar, müürisep Ilka,

rätsep Liping ja Jaan Praks, tema liha suitsetamise ahju lage äralõhkunud ja selle läbi palju liha, mis ahjus suitsima pantud olnud, ärarikkunud.

Sääl ahjus olnud palju waerade liha suitsus, mis tema henda kätte olnud suitsuda wõtnud ja need nõuda nüüd tema käest kahju tasumist.

Liha olnud sees:

Karl Kanepil 7 sea sinki.

Karl Wäljandil 7 sea sinki.

Tõnnis Karusel 3 sea sinki.

Rätsep Peeter Suwel, 4 sea sinki.

Kaebaja nõuab, tema ahju parandamise kuluks maksetud saada 2 Rubla ja et need kahju tegijad ka kõik seda kahju tasumist, mis need kelle liha

suitsus oli, nõuawad, äramaksawad.

Hans Liping, Nuustakult, ütles, et tema ei olla mitte ahju lage lõhkunud, waid sepp Widrik Kõrresaar, ja üks teine Nuustaku mees, kelle nime

tema praegu ei teada, on lõhnud.

Kutsumise pääle on wälja jäänud sepp Widrik Kõrresaar, müürsep Ilkas, ja Jaan Praks Nuustakult.

Otsus: Puuduwad inimesed ette kutsuda.


