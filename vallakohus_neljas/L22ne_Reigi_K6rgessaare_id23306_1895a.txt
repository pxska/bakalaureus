
Tuhat kaheksa sada üheksa kümnewiiendamal aastal Talwekuu kahekümnekolmandamal päewal Grahw Ungern-Sternbergi wolinik Karel Nestwed, kes asja ajamiseks wolikirja 1890 aastast 17 Paastu k.p. No1049 all ette kandis ja kõrgesare walla talupoeg Pawel Pihel Jüri poeg, keswallakohtule isilikult tuttawad on, palusiwad selle kohtu lepingute raamatusse kirjutada nendest sisseantud järgmist kirjalikku lepingut:

Kauba leping.

Tuhat kaheksasada üheksakümne wiiendamal aastal Talwe kuu kahekümneesimesel päewal oleme meie: Grahw Ungern-Sternbergi wolinik Karl Nestved ja Kõrgesare walla talupoeg Pawel Pihel Jüri poeg teinud järgmise kauba lepingu ise enese wahel: Mina, Pawel Pihel Jüri poeg ehitan omale maja elamise tarwis oma wenna Jakob Piheli rentkoha: "Ristna" peale Grahw Ungern-Sternbergi mõisa walitsuse lubaga; maja ehituse tarwis annab mulle ülemal nimetud grahwi härra palgid ilma maksuta, ehituskulud jäewad minu kanda ja pealegi ei saa, kui mina peaks, sellest majast äraminema, miski kahju tasumist nõudma ei oma koha rentniku wastu, niisamma ka Grahw Ungern-Sternbergi wastu ja et sellest majast ei saa õigust olema kellelgi mind wälja ajada, ehk küll maja mõisa omanduseks tunnistan.

Pawel Jüri poeg Pihel.

Mina, Grahw Ungern-Sternbergi wolinik Karel Nestwed, tõendan, et kaup, mis ülemal pool on Pawel Piheliga meie wahel tehtud õige on ja mõisawalitsusel miski selle wastu ei ole ja luban seda nõnda pidada ja täita, kui leping seda nõuab.

Grahw Ungern-Sternbergi wolinik K.Nestved

See leping sai pärast lepingute raamatusse kirjutamist pooltele ette loetud ja nendest allakirjutatud, mis meie sellega õigeks tunnistame.


