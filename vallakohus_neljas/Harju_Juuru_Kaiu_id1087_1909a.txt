
Tuhatüheksasaja üheksandamal aastal Talwe kuu kahekümmne seitsmendamal päewal ilmusiwad Kaiu walla kohtu ette  Kaiust Tõnu Tiitsu p. Kleesmann ja Jaan Hansu p. Kanter ja tegiwad eneste wahel järgmise lepingu, mida palusiwad akti raamatusse ülesse wõtta:

Mina Tõnu Tiitsu p. Kleesmann laenasin Jaan Kanterile 2 Webruaril 1909 kaks sada rubla (200r.) raha, aga et Jaan Kanteril ei ole praegu wõimalik ära maksta, sellepärast lubab Jaan Kanter selle wõla wastu oma Nõmmeotsa sauna elumaja pandiks, nii kaua aja peale, kui Kanter selle wõla ära maksab. Maksu wiimane termiin on 2 Webruarini 1911 aastal. Selle wõla pealt maksab Kanter iga aasta wiis protsenti. 

Seda kinnitawad oma allkirjadega peale ette lugemist Tõnu Kleesmann ja Jaan Kanter.

Jaan Kanter [allkiri]

Tõnu Kleesmanni palwe peale kirjutab alla tema eest Jüri Penter [allkiri]

Tähele pannes, et akti osalised Tõnu Kleesmann ja Jaan Kanter kohtule isiklikult tuntud on, kelledel õigus on oma waranduse üle seadmist teha, et Tõnu Kleesmanni eest tema oma palwe peale Jüri Penter alla kirjutas ja et see akt enne alla kirjutamist sõna sõnalt osaliselt ette loetud, seda kinnitab Kaiu walla kohus oma allkirjadega.

Eesistuja K.Ustem [allkiri]

Liikmed T.Bamberg [allkiri], H.Mäeots [allkiri], H.Lang [allkiri]

Kirjutaja K. Aron [allkiri]


