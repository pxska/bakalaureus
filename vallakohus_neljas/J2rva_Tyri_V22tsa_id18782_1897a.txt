
1897 aastal 21 Märtsi kp. tulid Wäetsa walla kohtusse Kirna walla liige Ano Juhani lesk Leesment ja sellesama walla liige Kustas Jaani p. Willewelt, mõlemad kohtule iselikult tuntud, ja palusid kohut akti raamatusse maha kirjutada endi suusõnalist mahategu, mis järgmine on:

Ano Leesment annab Kustas Willeweltile Kirna mõisa järel olewa "Mõnnaku-Reinu" koha pealt päritawa oma osa kakssada kolmkümmend kaks /232/ rbl selle tingimisega, et Willewelt teda surmani korralikult toidab ja katab, aga wastasel korral on Ano Leesmentil õigus seda raha Kustas Willewelti käest tagasi nõuda. Pärast Ano Leesmenti surma ei ole kellegi pärijal õigus nimetud raha Willewelti käest küsida.

See mahategemine sai pärast akti raamatusse kirjutamist pooltele etteloetud ja nende poolt alla kirjutud.

Ano Leesment ei oska kirjutada, tema palwe peale kirjutas alla 

Jüri Leesment /allkiri/

Kustas Willewelt /allkiri/

Eesistuja A. Ehrenwerth /allkiri/

Kohtumehed M. Prant /allkiri/ P. Krusberg /allkiri/

Kirjutaja K. Pommer /allkiri/


