Suure-Kõppu mõisast wahimees Märt Põdder tuli kohtu ette ja kaebas: Tema tahtnud ühel õhtul oma tuppa magama minna, leidnud aga ukse eest kinni, kloppinud ukse ja akna pääle et Andres Roosi lahti teeks, kellega nad ühes tuuas elawat, Kui ta nõnda kloppinud, tulnud Andres Roosi järsku uksest wälja ja hakanud teda peksma ja löönud teda nõnda kolm korda, kas puuga wõi nahk nuijaga, seda ei ole tema aru saanud, mis asi see olnud, tema hakanud appi karjuma ja nõnda saanud käest lahti; kaks hoopi löönud päha ja ühe parema körwa pääle, mis läbi tema pahema kõrwa kuulmine ärajäänud ja nõudis sada rubla walu palka, ka olewat Roosi teda söögi laua juures sõimanud, sa oled üks oled üks sitta unik, üksi lifti laps, mis sa ka minu kõrwal oled. Andres Roosi Suure Kõppu mõisast wastas eesseiswa kaebtuse pääle, et tema kedagi löönud ei olla, küll aga Märt Podder'il ütelnud: ega mina sinu karauul ei ole et pean sinu järel passima. Suurest Kõppu mõisast Kadri Jürisson tuli ette ja tunnistas, et tema mitte näinud ei olla kui Andres Roosi Märt Põdder'it löönud, kuulnud aga küll appi karjumist, pääle selle tulnud üks inimene tuppa /:et tema tuba just nende tuua kõrwal olla, sest olla ta kuulnud:/ kes ta oli Roosi wõi Põdder seda ta ei täädwat. Ka olla Andres Roosi sell öhtal nende käest küsinud: "Kus Märt on?" nemad ütelnud, ei tää, siis ütelnud Roosi: kui ta hilda tuleb, küll ta näeb, mis ta saab. Ann Grüner Suure Kõppo mõisast tunnistas et temawahimehe Märt Põdder appihöidmist kuulnud, kelle pääle koerad haukuma ja huluma hakanud, pääle selle tulnud üks inimene Märt Põdderi tuppa, kes ta olnud, seda tema ei täädwat et olewat tema tuua kõrwal, sest ta siiska sinna tuppa tulekut kuulnud. Suure-Kõppu mõisast Ann Hanson tuli ette ja ütles et tema muud midagi näi ega kuulnud lla, kui et Andres Roosi sell õhtul Märt Põdder'it ähwardanud, üteldes: kui ta õhtu kohe magama ei tule, küll ta näeb, mis ta saab. Andres Roosi wastas küsimiselt et Märt Põdder sell ööl mitte enam tuppa ei olewat tulnud. Otsus: Andres Roosi lähab tunnistuse põhjusel et Märt Põdder'it peksnud 48 tunnis wangi, kahe nädali aja sees, ja maksab sellesama aja sees Märt Põdder'il walu palka 5 rubla walja. See otsus sai kuulutatud mispääle Andres Roosi appelatsioni palus, temal ka wälja antud sai. Pääkohtumees: Andres Ekbaum [allkiri] Kohtumees: Tõnis Bauer [allkiri] Kohtumees: Hans Glükk [allkiri] Kirj. [allkiri]

