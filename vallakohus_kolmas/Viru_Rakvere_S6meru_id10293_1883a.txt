
Kohala Soaluse külast sulane Josep Luiks kaebas, et tema kaubelnud Mai Tiitsu käest sauna mis Ubjas on, aga et Mai Tiitsu Winnis elamas on käinud tema seal ja teinud 37 rubla peale kauba selgeks maksnud 25 rubla raha kätte Mai Tiitsu wäimehe Josep Helme juures, käsi raha olnud peale kaks nadalat käes siis Mai Tiitsu toonud tema raha ära ja müünud sauna teise kallima hinna ette.

Winnist Josep Helm oli kohtu ees ja ütles et tema ei ole kauba juures olnud; aga pärast on teada saanud, et sauna hind 37 rubla olnud ja Josep Luiks 25 rubla kätte maksnud ja saun teisele on müüdud temal selle kauba waheleasja ei ole olnud; aga se wana ema Mai Tiitsu jäänud haigeks et kohtu ette ei wöinud tulla.

Mai Tiitsu Jüri lesk oli kohtu ees sel 2sel Mail ja ütles: et tema ei ole kaupa selgeks teinud, Josep Luiks ajanud waga tema peale ja wiimaks wötnud wastu tahtmist see 25 rubla raha kätte ja kui teised, wäimehed ja poeg hakkanud ütlema, et teine rohkem raha pakkub ei ole tema haiguse pärast wöinud raha ruttu ära wia, ja lubanud sauna Aresilt Kustaw Hermale 43 rubla ette. Soaluse külast Jään Mäe Mai Tiitsu wäimees oli kohtu ees ja ütles et tema keelanud, et Josep Luiks ei pidand Winni minema sauna kauplema, enne kui nemad püha päewal Rakweres saawad kokku rääkima sest Aresilt Kustaw Herm oli juba enne seda sauna watamas ja kauplemas käinud. aga Josep Luiks käinud Winnis ja kui tagasi tulnud siis tema wastu üttelnud mina ei saanud mitte kaupa, sellepärast sai saun teisele kaubeldud. Josep Luiks ütles: et tema oleks ka rohkem raha annud kui seda tema käest oleks nõutud, ega ka sauna mitte tahtnud kui raha ei oleks  nönda kaua nende käes olnud, mis läbi tema kahju saanud et ei ole saanud palki muretseda sauna ehituse tarwis.

Kohus pakkus leppitust: Josep Luiks nöudis 10 rubla kauba taganemist; aga Mai Tiitsu ei lubanud ühtigi maksta, sai Protokoll wälja antud ülema kohtu hooleks.

Protokoll wälja antud 2sel Mail 1883.

Kohtuwanem: allkiri

Kohtukõrwamees: allkiri

Kohtukõrwamees: allkiri

Kirjutaja: allkiri


