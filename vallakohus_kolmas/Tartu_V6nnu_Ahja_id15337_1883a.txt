
Tuli ette Johan Tilga oma wenna Karli asemel ning kaebas: tema wend Karl Tilga ostnud Johan Marki käest 11 rbl. eest ühe harmonika ja maksnud kohe 5 rbl. ära ja jäänud 6 rbl. kuni edespidi wölgo; nüüd tulnud aga Daniel Suits ja Johan Mark tema poole ning riisunud wägise pilli ära ja ei ole ka maksetud 5 rbl. tagasi andnud, ning nöudis harmonika eest maksetud 5 rbl. kätte ja et kaebatawad tema maja rahu rikkunud ja tema naise ära ehmatanud 50 rbl.

Johan Mark kaebtuse üle küsitud, ütles wälja: tema müünud oma harmonika 11 1/2 rbl. eest Karl Tilgale ja saanud 5 rbl. wälja maksetud ning 6 1/2 rbl. jäänud wölgo; kui tema aga kuulda saanud et Karl Tilga siit ära tahtwat minna, siis kutsunud tema Daniel Suits'o ühes ja läinud Joh. Tilga poole ning küsinud pilli Karl Tilga käest ära, et pill rikkutud olnud siis pakkunud tema 3 rbl. saadud rahast tagasi, mis Karl Tilga mitte wasto ei ole wötnud.

Daniel Suits Kiidjerwelt selle üle küsitud, ütles wälja: Johan Mark on kuulda saanud et Karl Tilga, kellele Mark oma harmonika 11 1/2 rbl. eest ära müünud, siit ära tahtwad minna, siis läinud tema ühes Johan Tilga poole ja küsinud Johan Mark Karl Tilga käest oma harmonikat tagasi, mis see ka andnud, ja et harmonik ära rikkutud olnud, siis pakkunud Johan Mark ennegi 3 rbl. saadud rahast Karl Tilgale tagasi, mis see mitte wasto ei ole wötnud. Lärmi ei pahandust ei ole nemad teinud.

Johan Kriis tunnistas: nemad läinud ühes Johan Markiga Johan Tilga poole ja küsinud Johan Mark Karl Tilga käest harmonikat näha saada, mis see ka andnud, aga pärast wötnud Johan Mark harmonika wägise ära kus juures siis ka lärmi olnud, selle et Karl Tilga hääga ära wija ei ole lasknud.

Alexander Glasmann Kidjerwelt tunnistas nöndasama kui Johan Kriis, ütles aga, et Daniel Suits enese rindo wasto löönud ütteldes, et tema selle köige eest wastutab ja ähwardanud Karl Tilgat lüija kui see heaga pilli ära ei anna. Karl Tilga on see pilli tema pool Johan Marki käest ostnud 11 rbl. eest ja maksnud kohe 5 rbl. ära ning 6 rbl. jäänud wölgo kuni Jüripääwani ehk suwiste pühadeni see aasta.

Möistus: Et Johan Mark endaga poisse ühes wötnud ja siis wöera maija riisuma läinud, siis peab tema saadud 5 rbl. Karl Tilga hääks ja 3 rbl. 8 pääwa sees walla waeste laadiku trahwi maksma; et Daniel Suits ka ühes on olnud ja lärmi teinud, siis peab tema 1 rbl. walla waeste laadiku trahwi maksma.

Pääkohtumees: Peter Kripson XXX

Kohtumees: Kotta Wossmann XXX

Kohtumees: Kusta Iwanthal XXX

Kohtumees: Johan Klaosoon

Kohtumees: J. Hansing

Kohtumees: Mik Rebane

Möistus sai kohtukäijatele T.S.R. pärra a. 1860 §772-774 kuulutud ja öppus antud, mis tähele tuleb panna, kui keegi körgemat kohut tahab käija ja ei olnud Johan Mark mitte sellega rahul.

Johan Mark on 3 rbl. ja Daniel Suits on 1 rbl. walla waeste laadiku ära maksnud. Ahjal 23 Julil 1883. Wallawanem Jaan Lokko


