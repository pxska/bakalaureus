Pujatust Tõnis Kask tuli kohtu ette ja nõudis käekirja tunnistuse järele Tõnis Bauer käest 1000 Rubla hõb. 800 rubla laenatud ja 200 rubla palga raha. Tõnis Bauer Suurest-Kõppust tunnistas eesseiswat nõudmist õigeks ütles aga et 200 rubla mitte palga raha ei olla waid paljalt 100 rubla, kui olla teine sada rubla ka nii sama laenatud nagu 800 rubla ja lubas Tõnis Kaskil 200 rubla wälja maksta ja ütles et tema ei wõida nüüd enam maksta et ta mitte nii lühikese aja pääle raha ei olla laenanud, ka olla rema protsendi õigeste ja parajal ajal ära maksnud. Tõnis Kask lubas 500 rublaga kauem oodata ja palus et kohus temal 500 rubla kätte mõistaks. Otsus. Tõnis Bauer maksab 250 Rubla 14" Augustil s.a. ja jälle 250 Rubla 1 Märtsil tulewa aasta Tõnis Kasel wälja. See otsus sai kohtukäijatel kuulutud, millega mõlemad rahul oliwad. Kohtumees: Peet Amann [allkiri] Kohtumees: Peter Bergmann [allikiri] Kohtumees: Jüri Kuusik [allkiri] Kirjutaja: [allkiri] 

