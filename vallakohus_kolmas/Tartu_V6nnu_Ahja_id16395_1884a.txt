
Mikk Rebane kaibas: tema olewat Kärsa Kõrtsis Jaan Mutsu käest peksa saanud ja et kõrtsimees Johan Matson mitte temale api ei ole tulnud nõuab tema kõrtsimehe käest oma terwise rikumise eest 500 rubla walu raha; Jaan Mutsu käest ei nõua tema seekord midagi.

Kõrtsimees Johan Matson wastutas kaebtuse pääle et tema Rebasele mitte kunage halba sõna ei ole ütelnud waid seda kui ka Jaan Mutsul häbistanud ja keelanud riidlemast, kui tema näinud et Jaan Mutsu Mikk Rebast üks kord löönud; see kaebtus tema pääle on üks tühi kiusu asi.

Jaan Mutsu ütles wälja: tema olnud Mikk Rebasega ees kõrtsis, kõrtsimees aga kaubatares, ja sõnutelenud mis pääle Rebane tema juuksist kinni wõtnud ja kui tema oma pääd ära tõmmanud, on Rebane maha sadanud selle pärast et ta joobnud olnud; karwust kiskumise eest on tema ka ükskord Mikk Rebast löönud.

Jaan Tross tunnistas, et Mikk Rebane ja Jaan Mutsu eeskõrtsis juuksid pidi koos olnud pärast aga kaubatarre tulnud, kus Mutsu Rebast löönud ja kõrtsimees neid kaklemast keelanud.

Jaan Kirnbaum tunnistas, et tema kaubatarest kuulnud kui eeskõrtsis rüseltud; eestotsa on uks wahelt kinni olnud aga kui uks lahti tehtud saanud, näinud tema et Mikk Rebane põranda pääl maas olnud; pärast seda on Jaan Mutsu Rebast kaubatares üks kord kõrwa taga löönud.

Mikk Rebane andis weel tunnistajaks üles Peeter Kulp ja Johan Ehrlich.

Otsus: Tunnistaja Peeter Kulp ja Johan Ehrlich saawad 27. Januaril Kohtu ette kutsutud.

Kohtumees: Peeter Hindrikson XXX

Kohtumees: Kusta Iwanthal XXX

Kohtumees: Johan Klaosoon

Kirjutaja: Chr Kapp &lt;allkiri&gt;


