
Prot. 24. Juulil 1889 a.

15. Miina Traugott kaebab, et Anna Lutsius teda ja tema 5 aastast last witsaga nõnda löönud, et tema selg paistetanud olnud, laps olnud tema süles ja saanud ühes ka lüüa.

Anna Lutsius küsitud, salgab ära, et ta Miina Traugotti löönud, tahtnud aga tema last wallatuse ja üleannetuse eest karistada ja löönud seda witsaga.

Kai Usler küsitud, tunnistab, tema näinud et Anna Lutsius Miina Usleri last ema süles löönud ja et Miina Traugotti selja peal witsa hoobid näha olnud. 

Mõistetud: Anna Lutsius maksab selle eest, et ta Miina Traugotti wastu wägiwalda pruukinud 2 rbl. trahwi walla laekasse. Miina Traugott saab noomitud, et ta peab oma last õpetama ja mitte teistele pahandust teha laskma.

Kohtupeawanem: K. Aksel /allkiri/

Kõrwamehed: J. Wiilibert /allkiri/ J. Kotsar /allkiri/


