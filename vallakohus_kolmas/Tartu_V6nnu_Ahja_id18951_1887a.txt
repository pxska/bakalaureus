
Mari Metslang Tartu linnast kaebas Adam Matsoni juures olles, et tema oma tütre Jaan Ottile karjuses kaubelnud, kelle eest laps prii rõiwa ja 15 rbla palka pidanud saama ja 10 elajad ja 10 lammast hoidma pidanud; Otti olewad aga niisuure karja hoida annud, et see lapsel wõimata ning on ka rõiwad andmata jäänud; sellepärast wiib tema oma lapse ära ja nõuab ära teenitud aea eest lapse palka kui ka pruugitud rõiwaste eest kahjutasumist.

Jaan Otti wastutas kaebtuse peale, et karjus 16 suurt aelajad kauba järele hoidma pidanud, mis eest tema ka täije palga 15 rbla ja rõiwad andma pedanud.

Mõiste: Jaan Otti peab karjusele paremad rõiwad andma ja üks teine karjus abiks panema, sest et Mari Metslangi tüttar liig weike on nii suurt karja hoidma, wastalisel körral peab tema teenitud aea eest karjusele 3 rbla maksma, mispeale see ära minna wõib.

Mõiste sai kohtukäijatele T.S.R. järele a. 1860 §772-774 kuulutud ning õpus antud, mis tähele tuleb panna, kui keegi kõrgemat kohut nõuab ja ei olnud Jaan Otti mõistega rahul.

Pääkohtumees: P. Kripson XXX

Kohtumees: J. Ottan XXX

Kirjutaja: Chr Kapp &lt;allkiri&gt;


