
Protokolli Nr 161 perra sest 10 Dcembrist 1882 tulli ette tunnistaja Peter Wannik ja ütls wälja et minna ei tija mitte kes Jaan Espe särki om warrastanu muud kui moisa pääl kõnneldi sedda juttu nink Jaan Espe kõnneli essi ka wiina koa man sedda juttu.

Marri Herne tunnistas ka et Grünbergi kutsari särk olli kül minno kambren ent Jaan Espe särgist ei tija minna middagi muud kui moisa pääl kõnneldi et Jaan Espe om joobnu olnu nink lasknu omma särgi ärra wõtta.

Moistet:

Et tunnistust ei olle om se kohhus Jaan Espe kaibust wasta Tannil Luurland tühjas arwanu.

Se moistmine om §773 ja 774 perra kulutedu ja oppusleht wälja antu.

Pääkohtumees

Kohtumees

Kohtumees

Kirjotaja Jõggewa

Protokoll wälja sanu sel 16 März 1883


