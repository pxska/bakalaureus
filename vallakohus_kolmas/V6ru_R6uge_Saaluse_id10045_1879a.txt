
Ette tulli Jaan Peterson nink kaibas et temma tüdrok olno Peter Prätsi man suwwel töön 25 päiwa nink nõudis 35.kop päiwast palka ja temma essi olno 2 päiwa koolja kirste teggeman nink nõudis 1 Rbl. päiwast.

Ette kutsuti PeterPräts nink loeti eenseiswa kaibus ette, ent temma ütles et Jaan Petersoni Tüdruk ei olle ennamb päiwi tema töön olno kui ennegi 5 päiwa nink Peterson ennegi üttel päiwal 7 tunni nink tõisel päiwal 7 tunni abbin olno.

Liiso Prants Petersoni Tüdruk tunnistas et temma ollew olno 25 päiwa Peter Prätsi töön.

Liiso Wissel Prätsi Tüdruk tunnistas et Petersoni Tüdruk ollew olno 5.päiwa Prätsi töön.

Johan Ruus Prätsi sullane tunnistas et Petersoni tüdruk ollew olno 5.päiwa Prätsi töön.

Tanni Tialanne Prätsi sullane tunnistas et Petersoni tüdruk olno 6.päiwa Prätsi töön.

Kohtomõistus: Kunna tunnistusse järgi Petersoni tüdruk mitte ennamb ei olle Prätsi man töön olno kui kuus (6.) päiwa, mõista meije 25.kop päiwa eest. Suma 1 Rubla 50.kop nink Petersoni töö eest kooljakirste teggemisse eest ka 1 Rbl 50.kop Peter Prätsil  Jaan Petersonile katte näddali aja sissen ärra massa.

Se kohtomõistus sai kohtonkäüjile kuulutedus nink §773 ja 774 Tal.säd.ram. 1860.a. ärra selletedus mes oppust andwa suremba kohtonkäümissest, ent kohtonkäüja es olle sellega rahhul Jaan Peterson tolleperrast et weidi mõisteti nink Peter Präts tolleperrast et Petersonil ommi päiwi eest 1 Rbl 50 kop mõisteti, nink wimate sai neile ka §881 perra se trükkito oppusse leht wälja antus.

Päkohtomees Jürri Waldmann XXX

Kohtomees Tannil Oinnas XXX

Kohtomees Tannil Purge XXX

Kirjotaja /allkiri/

Copia Keisrl 6.Kih.kohtu wälja kirjutet.


