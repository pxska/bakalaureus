
Kohtu ette kaebas Mart Brank 26 aastat wana, luteruse usku, Kelbast päritud: Ma tegin oma peremehega Tõnis Mühlmanniga kunni sügiseni kauba ja pidin siis 50 (wiiskümmend) rubla palka saama, aga nüid laseb peremees mind lahti, et päewad lühemad on kui sui ja ei jõua nii palju tööd teha kui sui pikka päewaga ja kurja ja pahandust ma ka pole teinud.

Kohtu ette sai peremees Tõnis Mühlmann, 29 aast. wana, luteruse usku, Rabbiwerest päritud, kutsutud ja küstud: "Miks pärast ta oma sulase ära ajab? Ta wastas: "Mis temaga peab tehtama, kui ta ühte puhku riidleb, sõimab ja wastane on, minu naist sõimab ja toitu teutab ja ta ise tahtis ka lahti saada, mittu korda ütles ta, kui ma käskisin tööd teha: "Makske mind wälja ja ma lähen minema, ega ma ometi siia laulatud pole, ma saan mujaltki tööd.

Edasi sai Mart Branki küstud; mikspärast ta pole toiduga rahul olnud ja ta ütles: "Mis ma pidin tegema, kui nad toidu ära rikkuwad, kord oli supp wesi mage, kord jälle tuli soolane ja kui heinamaal käisime, pidin mina teise lähkri seest wett leiwa peale rüipama, aga peremees ise rüipas teisest lähkrist piima, aga Tõnis Mühlmann ütles, et tal olla heina aeg koguni õlut olnud, aga mitte wesi joogiks ja söögi korrad olewat kõik ühes söönud ja ühte toitu.

Mõistus: Kõige kõrgemalt 1866 aastal kinnitud seaduse § 471 põhjusel mõistis kohus: Tõnis Mühlmann maksab oma sulaselle Mart Brankile siia maale wälja teenitud palga 36 rubla wälja ja Mart Brank jäeb tema juurest lahti.

Tõnis Mühlmann maksis kohe wälja ja jäid rahule.

Nõudja: Mart Brank XXX

Kostja: Tõnis Mühlmann

Et Mart Brank ise kirjutada ei mõista, kirjutas kirjutaja tema nime, ja ta ise tegi ristid. Tunnistuseks, et ta rahul on.

(Tõnis Mühlmann maksis kohe wälja ja seega jäid mõlemad rahule. Kohtu mõistus on täidetud.)


