
1909 a. 21 Mai k.p. ilmus Wäätsa wallakohtu koosolekule kohtule isiklikult tuntud  Laupa mõisa all Lõõla külas olewa "Jaani" koha omanik  Jaan Jaani p. Saanberg ja palus kohut akti raamatusse üleswõtta oma allnimetatud suusõnalist testamenti, mis järgmine on:

Terwe mõistuse ja kõwa meelespidamise juures olles, 80.a. wanaduses pärandan pärast oma surma oma poja Joosep Jaani p. Saanbergile täielikuks omanduseks kõik oma liikuwa ja liikumata waranduse, ükskõik, millest ta koos seisab ehk kus tema on, iseäranis Laupa mõisa all Lõõla külas olewa "Jaani" talu 75 dess. 800 ruutsülda suur 3500 rbl wäärtuses ja kõik liikuwa waranduse selle koha peal, üleüldse kõik, mis surma päewal minu omanduses on ehk mille peale mul seaduse järele õigus on.

Minu tütred Mai Seewel ja Leenu Krebs on omad osad isiklikult minu käest kätte saanud ja neil ei ole pärast minu surma minu pärandusest midagi saada. Kui minu naine Mari Saanberg minust üle elab, siis peab mu poeg teda, kui oma ema, jõudu ja seisust mööda surmani ülespidama.

Jaan Jaani p. Saanberg, aga et tema kirjutada ei oska, kirjutas tema palwe peale alla Jaan Jani boek Rebane /allkiri/

See testament on mahakirjutatud testamendijätja Jaan Saanbergi palwe peale tema oma sõnade järele ilma kellegi poolt sundimata, kusjuures ta terwe mõistusega ja kõwa meelespidamise juures on; ja on alla kirjutatud tema, Saanbergi, palwe peale Jaan Jaani p. Rebaselt.

Eesistuja M. Reiman /allkiri/

Liikmed

J. Künstler /allkiri/

J. Uustal /allkiri/

Kirjutaja  Pommer /allkiri/


