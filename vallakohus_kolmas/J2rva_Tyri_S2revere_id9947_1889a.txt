
Et esimese kohtu kõrwamehe isa peale kohtu ette kutsumise kiri Kirna walla kohtu poolt oli saadetud, istusiwad kohtu lauas:

Kohtu peawanem: Kaarel Kruusberg

Kõrwamehe asemel tal. Rein Weiermann

Kirna walla kohtu ette kirjutuse peale 23. Septö s.a. № 305 (vaata protokoll 5. Aug. № 3(4) teist korda palub, Rein Tombaki warandusest 3 rbl. kinni pidada ja seda raha Kirna walla kohtusse saata, on siit walla kohus Rein Tombaki ette kutsunud, et tema käest 3 rbl. wälja pärida, mille peale Rein Tombak wastab, et tema seda raha enne maksa ei wõi, kui tema kohtu asi põle selgeks tehtud.

Adu Kandelini heaks nõuab Kirna walla kohus, ütleb Rein Tombak edasi, minu käest 3 rbl, et minul aga Adu Kandelini käest ka kahjutasumist nõuda on, mida Kirna walla kohut seletada palusin, mis see aga tähele panemata jättis. Selle pärast palusin mina , kui 20. Sept Kirna walla kohtus olin olnud 6 päewa hiljem protokolli wälja, et Keiserliku kihelkonna kohtusse edasi kaebada. Protokolli saamiseks ootasin esite walla kirjutaja juures, et see aga ütles: tema ilma kohtu peawanemata protokolli anda ei wõiwat, siis läksin kohtu peawannemat paluma, see ei olnud kodu, ootasin seal poole päewa ja terwe öö. Hommiku läksime kohtu peawanemaga walla kirjutaja juure. Kirjutaja ütles: Olete liig wara tulnud ja heitis ise uuesti magama. Kohtu peawanem ütles minule: Sull ei ole enam tarwis oodata, küll meie saadame ise protokolli kihelkonna kohtusse." Nüüd olen mina päew päewa järele ootanud, kas mind kihelkonna kohtusse saaks kutsutama. Mind ei ole aga weel mitte kutsutud. Sellepärast ei wõi mina mitte enne 8 rbl. Adu Kandelini heaks wälja maksta, kui kohus minu kaebdust Adu Kandelini wastu ei ole selgitanud.

Et Rein Tombak ülemal tähendatud wiisil siit walla kohtu ees jutustanud ja oma asja ka täiesti alles poolel ütleb olewat, siis ei wõi siit walla kohus teda see kord weel mitte riisuda, waid palub selle läbi Kirna walla kohtult teadust, kuidas on Rein Tombakile protokolli wäljaandmisega lugu?

Kohtu peawanem: Kaarel Kruusberg XXX

Kõrwamehe asemel tal. Rein Weiermann XXX


