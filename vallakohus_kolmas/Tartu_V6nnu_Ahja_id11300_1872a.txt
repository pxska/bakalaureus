
Kaibas Perremees Sae Jakob et kui temma 4 Näddalieli est Lawwakirrikust koddo tulnu nink Ahja Moisakörtzi man hulgal töiste Kirriko Rahwaga Obesid söötnud ja essi kah Naisega nattukene leiba wötnu Wankri pääl istuden, om äkkizelt Moisa pääl, Körtzi liggidal, Püssi lastud, kellest kik hobbesse ärraheitnud ja josskma hakkada katsuwad, temma, Jakob ülle Wankri perra pä päle wasta Mad mahha sadano töiste Kirriko rahwa hobbese temma ülle joskno nink temma Pää nida ärralödu sanud, et kolmest Kottusest, kos mulkud sees, paljo werd suure Wallo all josknud, Temmal olnud tollest päest ärra, Naine Katto josknu Abbi ostma ja tulnu kutsumisse päle Moisast ja Körtzist Innemisse kea temma wereli püüdnu kinni panda, et nemmad külma Wett ja Härma-Wörku päle pandnu. Naise Katto Wäljaütlemisse perra peab Sae Jakob tost sani waega nörkas ollema jänu nink Oesel allati ajawad rumalaid juttu.

Püssilaskjas nimmitas Sae Jakobi Naine Katto Ahja moisa poissi Michel Jürgensoni. Se ettekutsutud ja küssitud, ütles wälja, et mitte temma, waid Ahjamoisa Wallitsaja Herra Baron von Tiesenhausen ollewad Püssi lasknu. Nimmitud Herra küssitud, wastotas, et nemmad küll ommawad toll ajal ja toll kotsal Püssi lasknu ja arwasid, et neil se lubba om, Püssi eggal ajal ja eggal Kohhal laske.

Sai moistetud: Sae Jakob peab omma Kaibusega Suremba Kohto ette minnema.

Se Moistminne sai §772 &amp; 773 järrele kulutud.

Peter Kutzari XXX Jaan Tennosar XXX Josep Koor XXX Jakob Hanson XXX Widrik Harkmann XXX


